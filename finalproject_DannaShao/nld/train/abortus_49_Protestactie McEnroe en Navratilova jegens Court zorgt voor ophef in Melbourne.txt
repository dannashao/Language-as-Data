Martina Navratilova en John McEnroe hebben bij de Australian Open - wederom - hard uitgehaald naar een andere tennislegende, de inmiddels 77-jarige Margaret Court.Navratilova en McEnroe roepen de Australische tennisbond op de naam van de Margaret Court Arena in Melbourne te veranderen in de Evonne Goolagong Arena vanwege Courts openlijke en herhaalde homofobe uitspraken. Court is werkzaam als dominee in haar woonplaats Perth en heeft zich meermalen negatief uitgelaten over het homohuwelijk, gelijke rechten voor transgenders en zich uitgesproken tegen abortus.Navratilova en McEnroe ontrolden in het stadion in Melbourne een spandoek waarop in kleurige letters Evonne Goolagong Arena geschreven stond. De veelkleurige letters symboliseren de regenboogvlag van de LHBT-beweging.De Australische Margaret Court is met 24 grandslamtitels in het enkelspel de succesvolste tennisser aller tijden. Evonne Goolagong, eveneens Australische en zevenvoudig grandslamwinnares, is in de ogen van McEnroe en Navratilova echter een betere representant van de tenniswereld en de huidige maatschappij.Navratilova greep na de wedstrijd de microfoon van de umpire en riep McEnroe bij zich op de baan. Samen hielden ze vervolgens het spandoek met de tekst 'Evonne Goolagong Arena' omhoog."Ik heb het al vaker gezegd en samen met John wil ik de discussie verder aanzwengelen", zei Navratilova. Daarna werd het geluid van de microfoon afgezet en de tv-verbinding op zwart gezet.De Australische tennisbond was niet blij met de actie van Navratilova en McEnroe: "De Australian Open wil dat iedereen op het park met respect behandeld wordt. We gaan stevig met ze in gesprek."Stuart Fraser@stu_fraserTennis Australia have described Martina Navratilova & John McEnroe's protest on court today as a breach of protocol. Navratilova and McEnroe unfurled a banner reading "Evonne Goolagong Arena". The TV feed was cut when Navratilova addressed spectators using the umpire's microphone https://t.co/W2BVzrxO9L9:0328 januari 2020Als recordhoudster van grandslamtitels in het enkelspel werd Court maandag in Melbourne geÃ«erd, omdat het vijftig jaar geleden is dat ze in een jaar alle vier de grandslamtoernooien won. Een unieke prestatie.John McEnroe deed eerder in de week op televisie al een oproep aan Serena Williams om zo snel mogelijk het record van Court af te pakken. Williams heeft op dit moment 23 grandslamtitels in het enkelspel achter haar naam staan.McEnroe op tv: "Alsjeblieft Serena, win heel snel, liefst dit jaar nog, twee grandslamtoernooien, dan zijn we verlost van de discussie rond Margaret Court en haar gedateerde denkbeelden."TennisDeel artikel: