De Franse oud-politica Simone Veil is overleden. Ze was 89. Veil gold in Frankrijk als een icoon in de strijd voor de vrouwenrechten. Ze maakte in de jaren 70 naam als de minister die abortus legaliseerde.Veil werd in 1927 in Nice geboren in een Joods gezin. Tijdens de Tweede Wereldoorlog werd ze op 16-jarige leeftijd gedeporteerd. Ze overleefde Auschwitz en Bergen-Belsen. Haar ouders en haar broer werden door de nazi's vermoord.Na haar terugkeer in Frankrijk studeerde Veil rechten aan de prestigieuze universiteit Sciences Po. Begin jaren 70 werd ze door toenmalig premier Chirac gevraagd als minister van Gezondheidszorg. In 1975 legaliseerde ze abortus. De abortuswet wordt nog steeds "de wet Veil" genoemd.In 1979 werd ze de eerste vrouwelijke voorzitter van het Europees parlement. Namens de Liberale partij zou ze tot 1993 lid blijven van het parlement. Daarna was ze opnieuw twee jaar minister van Volksgezondheid in Frankrijk.Later werd ze voorzitter van de Franse organisatie die zich inzet om de herinnering aan de holocaust levend te houden. Het nummer dat in Auschwitz op haar linker arm was getatoeÃ«erd, heeft ze nooit laten weghalen, zegt haar zoon. "In de zomer had ze vaak blote armen en dan was het nummer goed zichtbaar."BuitenlandDeel artikel: