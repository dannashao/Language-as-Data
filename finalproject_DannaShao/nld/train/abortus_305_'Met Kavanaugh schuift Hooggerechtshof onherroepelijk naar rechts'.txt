President Trump wil dat Brett Kavanaugh de nieuwe rechter in het Hooggerechtshof wordt. De Republikeinse president droeg de 53-jarige Kavanaugh voor in een bekendmaking die live te zien was op veel Amerikaanse zenders."Kavanaugh is een absolute conservatief waarmee het Hooggerechtshof onherroepelijk naar rechts zal opschuiven", voorspelt correspondent Wouter Zwart.Als de Senaat akkoord gaat met zijn benoeming, volgt Kavanaugh Anthony Kennedy op. De 81-jarige Kennedy geldt als conservatief, maar stelde zich soms progressief op bij onderwerpen als abortus en homorechten. Vorige week kondigde hij zijn pensioen aan.Door het vertrek van Kennedy blijven er acht rechters over, gescheiden langs partijpolitieke en ideologische lijnen: vier conservatieven en vier progressieven. Het aantreden van Kavanaugh zou een meerderheid voor het conservatieve blok betekenen.Bij de bekendmaking sprak Kavanaugh zijn dankbaarheid uit voor het vertrouwen dat president Trump in hem heeft:Kavanaugh is nu rechter bij het Hof van Beroep in Washington. Eerder was hij assistent van Anthony Kennedy, die nu dus met pensioen gaat. Ook werkte hij in het Witte Huis onder president George W. Bush. "Hij wordt heel erg gewaardeerd om zijn nauwkeurige werk en heeft een lange carri√®re in Washington achter de rug", vertelt Zwart.Eind jaren 90 assisteerde Kavanaugh aanklager Kenneth Starr bij zijn onderzoek naar meineed en belemmering van de rechtsgang door de toenmalige president Bill Clinton in de zaak rond Monica Lewinsky. Tien jaar later zei Kavanaugh daarover dat presidenten eigenlijk vrijgesteld moeten worden van dergelijke onderzoeken."Dat past goed in het straatje van president Trump, die te maken heeft met het onderzoek van speciaal aanklager Robert Mueller naar Russische inmenging tijdens de presidentsverkiezingen", zegt Zwart.Mocht Trump gedagvaard worden om te getuigen in die zaak, dan moet het Hooggerechtshof beslissen of hij daaraan moet voldoen. Met Kavanaugh als rechter lijkt de kans groter dat zo'n besluit in het voordeel van de president zal uitvallen.Wanneer de stemming in de senaat over zijn benoeming plaatsvindt, is nog niet bekend. Gemiddeld zit er elf weken tussen de nominatie en de benoeming van een rechter in het Hooggerechtshof, maar volgens Wouter Zwart kan dat veel langer duren. "De Democraten hebben gezegd vol in de tegenaanval te gaan, ze zullen Kavanaugh nooit accepteren."Ook vanuit de Republikeinen zelf is tegengas te verwachten, zegt Zwart: "Bij de republikeinen zijn veel gematigde mensen, die vrij links stemmen op bepaalde zaken. Dus als Kavanaugh, zoals hij heeft gezegd, gaat tornen aan Obamacare en abortus, dan is dat voor sommige gematigde senatoren onbespreekbaar, die willen dat eerst onderzoeken."Kavanaugh schreef als rechter honderden opiniestukken en visies en deed dat ook als medewerker van president Bush in het Witte Huis. Het wordt voor de Senaatscommissie volgens Zwart nog een flinke kluif om dat allemaal te onderzoeken.Na de bekendmaking van Trump verzamelden zich zowel conservatieve als progressieve demonstranten voor het Hooggerechtshof:Wouter Zwart NOS@WouterZwartProgressieve en conservatieve demonstranten tegenover elkaar voor het Hooggerechtshof. #nominatie #SCOTUS #Kavanaugh https://t.co/xt0tLKu4Tf4:5110 juli 2018Kavanaugh is de tweede rechter die Trump voordraagt voor het Hooggerechtshof. Vorig jaar benoemde hij Neil Gorsuch, de opvolger van de overleden Antonin Scalia. De aanstelling van een echte conservatief was een verkiezingsbelofte van Trump.De voordracht van Kavanaugh, die pas 53 is, kan nog decennialang van grote invloed zijn. Een rechter wordt voor het leven aangesteld en kan dus tientallen jaren dienen.Het Hooggerechtshof buigt zich jaarlijks over zo'n honderd lokale of landelijke wetten. De rechters beslissen over gevoelige kwesties als homorechten, de doodstraf, abortus en de macht van de president.BuitenlandDeel artikel: