Marieke de Vriescorrespondent Verenigde StatenMarieke de Vriescorrespondent Verenigde StatenOp de senaatsvloer in Montgomery, Alabama, ging het er gisteren emotioneel aan toe. De democratische senator Bobby Singleton schreeuwde het uit toen hij zag dat er zelfs geen uitzondering voor een abortus na incest of verkrachting kon worden gemaakt.De stad staat bekend als het centrum van de burgerrechtenbeweging met op vrijwel elke hoek van de straat tastbare herinneringen aan Rosa Parks en Martin Luther King. Maar nu staat diezelfde staat op het punt de strengste anti-abortuswet van het land aan te nemen.Daarin is opgenomen dat het ongeboren kind een persoon is, wat van abortus een misdaad maakt en waarvoor een arts tot levenslang gevangenisstraf kan krijgen. De bedenkers van het voorstel hopen zo een nieuwe zaak voor het Hooggerechtshof te ontlokken.De voorzitter van de anti-abortuscoalitie en aanjager van de wet, Eric Johnston is er eerlijk over: "We weten dat deze wet ongrondwettelijk is, maar we hopen dat we hem tot in het Hooggerechtshof kunnen krijgen, zodat de abortuswet door de hoogste rechters van het land herzien kan worden."Sinds Trump twee ultraconservatieve rechters heeft benoemd denken ze een goed kans te hebben het beroemde Roe versus Wade terug te draaien, dat het recht op abortus vastlegde. Daarin staat dat een ongeboren vrucht tot drie maanden geen persoon is en de keuze van een vrouw een grondrecht is.Abortus staat in het hele zuiden en midwesten van de Verenigde Staten onder druk. Sinds de jaarwisseling zijn in meer dan tien staten al 304 wetsvoorstellen ingediend om abortus te beperken. Abortusklinieken worden gesloten en degenen die wel open blijven zijn het doelwit van eindeloze beschimpingen en bedreigingen.Ook Mia Raven en Jena King Shepherd merken dat abortus onder druk staat. Raven werkt in de oudste abortuskliniek van Montgomery, Alabama en runt een opvanghuis voor zwangere vrouwen die nergens terecht kunnen voordat ze een abortus ondergaan. "In de jaren 90 had Alabama nog twintig abortusklinieken, nu nog maar drie. Hoe meer klinieken er dichtgaan, hoe meer patiënten wij krijgen die uren en uren hebben moeten rijden om ons te kunnen bereiken."Shepherd was 17 toen ze zwanger werd van een fout vriendje. Ondanks aanvankelijk grote weerstand van haar ouders onderging ze een abortus: "Het beste besluit van m'n leven." Volgens Shepherd is abortus op dit moment een van de meest polariserende onderwerpen in de VS. "We hebben een president die zegt dat dokters en moeders kinderen executeren. Complete desinformatie, propaganda. Het is zo triest ook, omdat mensen op deze manier volkomen verkeerd worden geïnformeerd."De stemming over de strenge abortuswet in Alabama is voorlopig uitgesteld tot dinsdag.NieuwsuurBuitenlandDeel artikel: