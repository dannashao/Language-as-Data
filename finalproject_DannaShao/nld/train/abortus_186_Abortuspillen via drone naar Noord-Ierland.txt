Hier is een abortuspil op recept verkrijgbaar bij de apotheek, maar in sommige andere westerse landen is dit verre van het geval. In Noord-Ierland is de pil verboden en riskeer je zelfs een gevangenisstraf als je 'm toch gebruikt. Maar wie weet verandert dat: de Hoge Raad behandelt deze week de vraag of de abortuswet in strijd is met de rechten van de mens.En daarom vloog vandaag een drone met abortuspillen van Ierland naar Noord-Ierland.Siobhán Fenton@SiobhanFentonIt's the 21st Century so activists are flying abortion pills to Northern Irish women on drones https://t.co/yR4My1q0zZ15:0921 juni 2016Verschillende vrouwenorganisaties, waaronder de Nederlandse organisatie Women on Waves, voeren deze dagen actie om aandacht te vragen voor de strenge abortuswet, onder meer met de drone.In het Verenigd Koninkrijk is abortus al ruim vijftig jaar toegestaan, maar Noord-Ierland is de enige regio waar abortus nog steeds verboden is. Die wet stamt uit 1861. Alleen als het leven van de moeder in gevaar is, is abortus toegestaan. De maximale gevangenisstraf voor het plegen van abortus is levenslang.Gunilla Kleiverda is gynaecoloog bij Women on Waves en schreef de recepten uit voor de abortuspillen in de drone. "De wet is eeuwenoud en het is absurd dat vrouwen hier nog steeds geen toegang hebben tot een veilige en legale abortus."Kleiverda was er ook bij toen de drone opsteeg. "We willen een statement maken. We proberen steeds aandacht te vragen om ervoor te zorgen dat er verandering komt in de wetgeving."Dat abortus in Noord-Ierland verboden is, heeft volgens Kleiverda te maken met de sterke invloed van de katholieke kerk en de anti-abortuslobby. "Vrouwen moeten nu naar het buitenland voor een abortus en als ze dat niet kunnen betalen, bestellen ze pillen online." En daarmee riskeren ze dus een gevangenisstraf.En als je denkt dat dat niet meer voorkomt, heb je het mis: in april nog werd een 21-jarige vrouw tot drie maanden cel veroordeeld omdat ze twee jaar eerder een abortuspil had genomen. Amnesty International had veel kritiek op deze veroordeling en pleitte voor een wijziging in de wet.Als reactie op de veroordeling gaven drie vrouwen zichzelf in mei aan bij de politie, omdat ze illegale abortuspillen zouden hebben geslikt. Ze hoopten op een proces om aandacht te vragen voor de, in hun ogen, verouderde wet.Amnesty UK@AmnestyUK“The law is archaic. We are governed in Northern Ireland by an act which is dated 1861" https://t.co/qNIOpJI1Sx17:0021 juni 2016In februari oordeelde het hooggerechtshof dat de abortuswet mensenrechten schendt. Daarop gingen meerdere anti-abortusorganisaties in beroep. Deze week behandelt dus de Hoge Raad in Belfast de zaak.Women on Waves heeft vrouwen in Noord-Ierland nu dus van abortuspillen voorzien, maar is dat dan niet illegaal? Volgens Kleiverda niet. Bij aankomst in Noord-Ierland hebben twee vrouwen daadwerkelijk de pillen geslikt - maar of die ook zwanger waren, willen de organisaties niet zeggen.NOS op 3BuitenlandDeel artikel: