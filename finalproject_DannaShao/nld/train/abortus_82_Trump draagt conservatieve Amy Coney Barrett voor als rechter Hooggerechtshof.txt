President Trump heeft zoals verwacht Amy Coney Barrett voorgedragen als nieuwe rechter bij het Amerikaanse Hooggerechtshof. De 48-jarige conservatieve Barrett neemt, als het aan Trump ligt, de plaats in van de recent overleden Ruth Bader Ginsburg.Als de Senaat instemt met de voordracht, slaat de balans in het Hooggerechtshof verder door in het voordeel van de conservatieven, met zes conservatieve en drie progressieve rechters. De voordracht is daarom van groot politiek belang.Dat beaamde Barret zelf ook toen ze gisteravond door Trump gepresenteerd werd. Ook prees ze Ginsburg:De Senaat wil nog voor de presidentsverkiezingen van 3 november stemmen over de voordracht. De Republikeinen hebben daar de meerderheid. Trump heeft gezegd dat de eerste hoorzittingen in de Senaat gepland staan voor 12 oktober.Amy Coney Barrett is streng katholiek en onder meer tegen abortus en het homohuwelijk. Ze is nu nog rechter bij een federale rechtbank in Chicago, die beroepszaken behandelt. Daarvoor was ze hoogleraar aan de University of Notre Dame in Indiana.Trump omschreef Barrett bij een ceremonie in de tuin van het Witte Huis als een van de briljantste juristen van de VS.Barrett zelf zei vereerd te zijn door de voordracht en er te willen zijn voor alle Amerikanen. In de richting van haar critici zei ze dat ze er als hoge rechter niet is "voor degenen in mijn eigen kring en al helemaal niet voor mijzelf".Meer weten over Amy Coney Barrett? We schreven eerder dit portret over haar.Rechters bij het Hooggerechtshof worden benoemd voor het leven en kunnen dus vaak decennialang meebeslissen over grote beleidsthema's.Het is de derde keer dat Trump een rechter voor het Hooggerechtshof kan voordragen. Eerder kwam hij met de conservatieve rechters Neil Gorsuch en Brett Kavanaugh. Gorsuch werd kort na Trumps inauguratie voorgedragen; daarvoor hadden de Republikeinen maandenlang geweigerd om te stemmen over een progressievere rechter die door Trumps voorganger Obama was voorgedragen.De Democratische presidentskandidaat Joe Biden heeft de Senaat opgeroepen om niet voor de verkiezingen over de voordracht te stemmen. Ook zegt hij dat de Amerikaanse gezondheidszorg in gevaar is door de voordracht, omdat Barrett het niet eens is met een vonnis van het Hooggerechtshof om de zorgwet van president Obama toe te staan. Trump wil af van 'Obamacare'.BuitenlandDeel artikel: