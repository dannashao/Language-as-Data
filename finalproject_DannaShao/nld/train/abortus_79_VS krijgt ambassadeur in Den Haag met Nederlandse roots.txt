Den Haag krijgt een Amerikaanse ambassadeur van Nederlandse afkomst. Het is het Republikeinse oud-Congreslid Pete Hoekstra. Hij werd in 1953 geboren in Groningen en emigreerde op 3-jarige leeftijd met zijn ouders naar de staat Michigan.Hoekstra werd afgelopen zomer voorgedragen door president Trump. De Senaat heeft de voordracht goedgekeurd. Daarmee komt er na ruim anderhalf jaar weer een Amerikaanse ambassadeur in Den Haag.Hoekstra studeerde bedrijfskunde aan de universiteit van Michigan en ging daarna aan de slag voor een bedrijf in kantoormeubels. Hij werd er de baas en verdiende er miljoenen. In 1995 ging hij de politiek in.Bij de Republikeinse voorverkiezingen won Hoekstra van zittend Congreslid Guy Vander Jagt en bij de verkiezingen versloeg hij zijn Democratische tegenstander. In het Huis van Afgevaardigden werd Hoekstra voorzitter van de inlichtingencommissie.Hij is tegenstander van het homohuwelijk en abortus. Hij adviseerde Trump op verscheidende thema's, waaronder immigratiepolitiek.Wanneer de ambassadeur aan het werk gaat in Den Haag, is nog niet bekend. Hoekstra volgt de Amerikaanse advocaat Timothy Broas op. Die vertrok in februari 2016 voortijdig, omdat hij meer tijd aan zijn gezin wilde besteden.BuitenlandDeel artikel: