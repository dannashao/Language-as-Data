dinsdag 24 maart 2020, 14:58We openen een nieuw liveblog met regelmatige updates, dat is hier te vinden.dinsdag 24 maart 2020, 14:17De FBK Games gaan dit jaar als gevolg van de coronacrisis niet door. De atletiekwedstrijd, vernoemd naar de atlete Fanny Blankers-Koen, zou op 1 juni gehouden worden in Hengelo. "Met pijn in het hart moeten we dit besluit nemen", verklaart directeur Ellen van Langen. "We hebben echter een gezamenlijke verantwoordelijkheid dit virus een halt toe te roepen en dit is de enige verantwoorde beslissing op dit moment."De organisatie doet geen poging een nieuw tijdstip in 2020 te vinden, waardoor de volgende FBK Games op 6 juni 2021 zullen plaatsvinden.dinsdag 24 maart 2020, 13:48De afgelopen 24 uur zijn 63 mensen overleden aan het coronavirus, meldt het RIVM. Het zijn er 29 meer dan een dag eerder. Toen werden er 34 doden gemeld, eergisteren waren het er 43. Het totale dodental in Nederland als gevolg van het coronavirus staat nu op 276.1495 mensen zijn opgenomen of opgenomen geweest in het ziekenhuis. Dat zijn er 265 meer dan gisteren. Gisteren was de toename 242.Volgens het RIVM zijn er verschillende redenen voor de schommelingen in de aantallen. "Zo zien we dat overleden patiënten niet altijd op dezelfde dag gemeld worden. Dat de aantallen per dag schommelen zegt nog niets over het effect van de maatregelen die sinds half maart ingesteld zijn. Naar verwachting zal dat effect pas eind deze week of begin volgende week te zien zijn." In totaal zijn nu 5560 mensen in Nederland positief getest op het coronavirus, 811 meer dan gisteren.De leeftijd van de overledenen ligt tussen de 55 en 97 jaar. De meeste positief geteste mensen komen uit de provincie Noord-Brabant (1739), gevolgd door Zuid-Holland (758) en Noord-Holland (740).dinsdag 24 maart 2020, 13:57Paul Blokhuis@PaulBlokhuisVanwege corona stoppen we tijdelijk de gehoorscreening bij baby’s. Opsporen van ernstig gehoorverlies is belangrijk, maar hoeft niet perse snel na de geboorte. Het is de bedoeling dat de screening later ingehaald kan worden. De hielprik blijft wel doorgaan https://t.co/nrUUGaZZJ311:3824 maart 2020dinsdag 24 maart 2020, 13:48Zorginstellingen in Noord-Nederland hebben op korte termijn duizenden extra mensen nodig. Dat zegt Zorgplein Noord, de overkoepelende organisatie van 270 zorg- en welzijnsinstellingen in Groningen, Friesland en Drenthe tegen RTV Noord. "Gemiddeld hebben de zorginstellingen nu tussen de zeven en vijftien mensen nodig", legt Matthijs van Walsum van Zorgplein Noord uit. "Als ik dan spreek voor 270 instellingen, dan kun je het wel uitrekenen."Met name de druk op verzorgingstehuizen is hoog: doordat daar een bezoekersverbod geldt, mogen er ook geen mantelzorgers meer komen die werk uit handen kunnen nemen van het personeel."We zijn vooral op zoek naar mensen met ervaring in de zorg, maar mensen die geen ervaring hebben zijn ook van harte welkom. Die kunnen we bijvoorbeeld via het Rode Kruis ergens plaatsen", zegt Van Walsum. Alleen mensen zonder ziekteverschijnselen komen in aanmerking voor een aanstelling.dinsdag 24 maart 2020, 13:26De Olympische Spelen van deze zomer in Tokio worden uitgesteld. Dat is de Japanse premier Abe overeengekomen met voorzitter Thomas Bach van het Internationaal Olympisch Comité (IOC), zei de premier in een persconferentie.De Spelen zouden worden gehouden van 24 juli tot en met 9 augustus, maar de afgelopen dagen lieten meerdere landen al weten geen sporters af te vaardigen deze zomer, als gevolg van de coronacrisis. Het evenement moet nu uiterlijk in de zomer van 2021 plaatsvinden.dinsdag 24 maart 2020, 13:23Het kabinet wil dat de Europese Commissie meer doet aan de financiële problemen in de landbouw en visserij door de coronacrisis. Volgens minister Schouten zijn de eerder aangekondigde steunmaatregelen niet genoeg.Schouten noemt de situatie zorgelijk: "Veel sectoren hebben te maken met plotselinge vraaguitval, dalende prijzen, transport- en logistieke problemen en wegvallen van seizoensarbeiders", schrijft ze aan de Tweede Kamer. Ze wil onder meer compensatie voor de geleden schade voor de sierteelt en vraagt extra steun voor de visserij.De minister vindt verder dat boeren met liquiditeitsproblemen eerder Europese inkomenssteun moeten kunnen krijgen dan gebruikelijk en ze wil ook soepeler regels voor controles, bijvoorbeeld aan de grenzen.De Europese ministers van landbouw praten morgen in een videoconferentie over de problemen.dinsdag 24 maart 2020, 13:12dinsdag 24 maart 2020, 12:58De telefoon van het Meldpunt Thuiszorg, dat vanmorgen werd geopend, staat sindsdien roodgloeiend. Het meldpunt van seniorenorganisatie KBO-PCOB is bedoeld voor ouderen die nog zelfstandig wonen, maar door de coronacrisis problemen hebben met de thuiszorg. Bijvoorbeeld doordat zorgverleners wegens ziekte niet meer kunnen komen.Bij het meldpunt hebben zich ook veel ouderen met vragen gemeld, zegt woordvoerder Manon Vanderkaa van KBO-PCOB. Ze zijn bijvoorbeeld bang dat ze extra risico lopen als zorgverleners zonder beschermingsmiddelen binnenkomen. "Maar we komen ook schrijnende gevallen tegen, zoals van senioren die ernstig ziek zijn en niet meer genoeg zorg krijgen."KBO-PCOB raadt ouderen aan om bij problemen altijd contact te zoeken met de eigen zorgverlener. "Wij verzamelen alle signalen en leggen die voor aan bijvoorbeeld het ministerie, de Tweede Kamer en zorgverzekeraars. Het is belangrijk om de signalen op te vangen, want er is wel echt iets aan de hand."dinsdag 24 maart 2020, 12:46Tot en met 6 april worden er geen fysieke examens afgenomen op het mbo. Minister Van Engelshoven van Onderwijs heeft een advies hiertoe overgenomen van de MBO Raad."Daarmee krijgen scholen de ruimte om de komende weken afstandsonderwijs in te richten en om te kijken hoe examinering de komende maanden mogelijk is, vooral ook in de beroepspraktijk", zegt Frank van Hout, waarnemend voorzitter van de MBO Raad. De komende dagen wordt overlegd over hoe het mbo-onderwijs er tot de zomer uit moet komen te zien.Vanmorgen werd bekend dat de centrale eindexamens op middelbare scholen dit jaar geschrapt worden. Scholen moeten nu op basis van de schoolexamens beslissen of leerlingen geslaagd zijn of niet.dinsdag 24 maart 2020, 12:34Saxofonist en bandleider Manu Dibango is overleden aan de gevolgen van het coronavirus. De 86-jarige muzikant uit Kameroen werd vooral bekend van de wereldwijde hit Soul Makossa uit 1972. Het refrein 'mama-sé, mama-sa, mama kossa' werd in 1983 door Michael Jackson gebruikt in Wanna Be Startin' Somethin'. Dat refrein werd in 2007 ook gebruikt door Rihanna in het nummer Don't Stop the Music.Manu Dibango overleed in een ziekenhuis in Parijs.dinsdag 24 maart 2020, 12:28Nederlandse supermarktketens en drogisterijen gaan per direct het aantal klanten in de winkel beperken. Vanaf nu staan ze nog maar één klant per tien vierkante meter toe, zodat mensen ten minste anderhalve meter afstand kunnen houden. Een winkelwagen wordt verplicht. In kleinere supermarkten die geen wagentjes hebben, moeten klanten een mandje gebruiken.Als het maximale aantal klanten is bereikt, moeten nieuwe bezoekers buiten wachten tot ze naar binnen kunnen.dinsdag 24 maart 2020, 12:16Nederland begaat een grote fout door niet nog strengere maatregelen te nemen tegen de verspreiding van het coronavirus. Daarvoor waarschuwt de burgemeester van de Italiaanse stad Bergamo, Giorgio Gori. Volgens hem is een lockdown het enige wat mogelijk helpt. Bergamo is in Italië het zwaarst getroffen door de corona-uitbraak.Mustafa Marghadi@mousmarDe burgemeester van Bergamo zegt zojuist in een videopersconferentie met buitenlandse pers dat Nederland  (“met alle respect”) een grote fout maakt door geen strengere maatregelen te nemen. “Wij hebben dit ook onderschat. Ook wij dachten met kleine maatregelen...11:5024 maart 2020dinsdag 24 maart 2020, 12:09In Spanje zijn de afgelopen 24 uur 514 mensen overleden aan de gevolgen van het coronavirus. Nog niet eerder vielen er in het land zo veel coronadoden op één dag:Rob Zoutberg@zoutbergLockdown dag 10. Nog nooit vielen zoveel doden: 514 doden in een etmaal, totaal komt op 2.696. Afgelopen 24 uur kwamen er in Spanje 6.584 geregistreerde besmettingen door corona bij. Teller staat nu op 39.673. Totaal genezen: 3.794. #CoronavirusESP11:5124 maart 2020dinsdag 24 maart 2020, 11:56Het coronavirus kan tot zeventien dagen lang op oppervlakten overleven, zegt het het Amerikaanse gezondheidsinstituut CDC na onderzoek naar cruiseschip Diamond Princess. Op verschillende delen van dat schip leefde het virus zeventien dagen na ontruiming nog steeds. Dat was nog voordat die ruimtes ontsmet waren.De Wereldgezondheidsorganisatie ging er eerder nog van uit dat het virus enkele uren tot enkele dagen op oppervlakten kan overleven, afhankelijk van bijvoorbeeld de luchtvochtigheid en de temperatuur.Het cruiseschip Diamond Princess lag vorige maand een tijd voor anker in Japan, omdat honderden opvarenden besmet waren geraakt met het coronavirus. Zo'n 3700 mensen moesten in quarantaine, onder wie vijf Nederlanders.dinsdag 24 maart 2020, 11:45Scholen krijgen tot begin juni de tijd om eindexamenleerlingen hun schoolexamens te laten maken. Dat zei Onderwijsminister Slob in een toelichting op het besluit om de centrale examens dit jaar te schrappen, vanwege de uitbraak van het coronavirus.De praktijkexamens voor vmbo-scholieren zouden volgende week al beginnen, vanaf 7 mei zou het centraal schriftelijk examen plaatsvinden. Voor die tijd zouden de schoolexamens afgerond moeten zijn. Volgens Slob leidde dat tot te veel druk. "Dat is in deze tijd van onrust en uitval van docenten en leerlingen niet vol te houden."Daarom is besloten alle centrale examens te schrappen. Daardoor ontstaat meer tijd om de schoolexamens af te ronden, tot begin juni. Het eindcijfer van scholieren wordt bepaald op basis van die schoolexamens. Daar komt een "uniforme zak- en slaagregeling" voor, zei Slob. Leerlingen die zakken, houden het recht op een herkansing.Kijk hier de toelichting van minister Slob terug:dinsdag 24 maart 2020, 11:20Om 11.30 uur licht Onderwijsminister Slob het besluit toe om de centrale examens dit jaar te schrappen vanwege de uitbraak van het coronavirus. Zijn toelichting is live te volgen op NPO 1, NPO Nieuws, de NOS-site en -app en de Facebook- en YouTube-pagina van de NOS.dinsdag 24 maart 2020, 11:04Voor het eerst in de parlementaire geschiedenis van het Koninkrijk der Nederlanden is er digitaal gestemd over een wetsvoorstel. Dat gebeurde op Sint-Maarten.Aangezien alle parlementsleden op het eiland zich na de uitbraak van het coronavirus aan de richtlijnen voor sociale afstand houden, worden Statenvergaderingen tot nader order gehouden via video- of teleconferentie, vertelt correspondent Dick Drayer. De wet, die ging over de verkoop van overheidsaandelen in de telecomsector, werd overigens aangenomen.dinsdag 24 maart 2020, 10:50In Zeewolde kunnen mensen via een drive through zogenoemde 'quarantainepakketten' ophalen bij een boerenfamilie. Op die manier kunnen spullen worden meegenomen zonder dat koper en verkoper met elkaar in contact komen, meldt Omroep Flevoland. In de pakketten zitten verse producten als aardappelen, uien, appels, eieren, bieten en wortels.Het erf is afgezet met kisten. Die vormen de route die bezoekers moeten rijden. Bij aankomst krijgt de bestuurder van de auto een betaalverzoek via Tikkie, als er betaald is kan hij doorrijden en zijn pakket ophalen.dinsdag 24 maart 2020, 10:33De centrale eindexamens, die op 7 mei zouden beginnen, gaan niet door. Scholen moeten nu op basis van de schoolexamens gaan beslissen of leerlingen geslaagd zijn of niet. Ze krijgen langer de tijd om het schoolexamen goed en veilig te organiseren, zegt het ministerie van Onderwijs.De schoolexamens en het centrale examen vormen normaal gesproken samen het eindexamen. Gisteren riepen scholen en onderwijsbonden het kabinet al op de schoolexamens stil te leggen en het centraal examen te schrappen. Volgens hen is het na de aangescherpte coronamaatregelen van het kabinet onmogelijk geworden om de examens op een veilige manier te organiseren.dinsdag 24 maart 2020, 10:24De aandelenbeurzen hebben een sprong omhoog gemaakt. De Europese beurzen noteren winsten van 3 tot 5 procent. De AEX staat na een uur 4,7 procent hoger, op 443 punten. Nieuwe omvangrijke steunpakketten van overheden en centrale banken doen de hoop herleven dat de economische schade opgevangen kan worden.In Azië sloten vele beurzen met stevige winst. De Japanse Nikkei-index won 7,1 procent, de Zuid-Koreaanse beurs 8,6 procent en de beurs in Hongkong 4,5 procent. Gisteren leden de beurzen op Wall Street nog verlies.De Amerikaanse Federal Reserve zet de geldkraan wijd open en koopt ongelimiteerd staatsleningen, hypotheken en bedrijfsleningen op. De Amerikaanse politiek is bezig met een noodpakket van 2000 miljard dollar. En de Duitse regering pompt 750 miljard in de economie met onbeperkte leningen voor bedrijven, een reddingsfonds voor grote bedrijven en een noodfonds voor kleine bedrijven en zelfstandigen.Op de obligatiemarkten dalen de rentes van Griekse en Italiaanse schulden, van sterke landen als Duitsland en Nederland loopt de rente juist wat op. Dat wijst op meer vraag naar risicovollere beleggingen met meer rendement, gezien de massale steun van centrale banken. De olieprijzen stijgen ook weer. Brent-olie kost nu 28 dollar per vat.De ramingen van de economische schade die het coronavirus aanricht, worden echter somberder. De indicatoren van de inkoopmanagers in Duitsland en Frankrijk zijn sterk gedaald. Het Duitse onderzoeksinstituut Ifo voorziet een krimp voor de Duitse economie van minstens 7 tot wel 20 procent, dat is een veelvoud van de recessie in 2009.dinsdag 24 maart 2020, 10:15De Rooms-Katholieke Kerk (RKK) en de Protestantse Kerk in Nederland schrappen alle publieke vieringen tot en met 1 juni, als reactie op de aangescherpte coronamaatregelen van het kabinet. Dat maakte gisteren bekend dat alle bijeenkomsten tot die tijd worden verboden. De komende tijd staan belangrijke christelijke feesten op de agenda, zoals Pasen (12 april) en Pinksteren (31 mei).rkkerk@rkkerkEn ook dit doet pijn, maar het kan niet anders. Nederlandse bisschoppen: alle publieke vieringen, ook in kleine kring door de week, afgelast tot en met Pinksteren #coronavirus https://t.co/Id4T8XJThr23:1823 maart 2020De RKK schrapte eerder al de kerkelijke bijeenkomsten op zaterdag en zondag. Nu komen daar ook publieke vieringen door de week bij, ook die in kleine kring. Katholieke kerken blijven wel open voor individuele bezoekers die bijvoorbeeld komen om te bidden of een kaars aan te steken. Zij moeten zich dan wel houden aan de coronaregels, zoals het houden van anderhalve meter afstand.Het bestuur van de Protestantse Kerk in Nederland adviseert kerkgemeenten om tot 1 juni alleen online kerkdiensten te verzorgen.dinsdag 24 maart 2020, 10:03Reizigers op Utrecht Centraal reageren op de aangescherpte maatregelen van het kabinet in de strijd tegen het coronavirus.De meeste mensen hebben begrip voor de strengere regels:dinsdag 24 maart 2020, 09:54Overheden en gezondheidsorganisaties moeten tests voor het coronavirus alleen gebruiken voor patiënten die al symptomen hebben van Covid-19. Die oproep doet fabrikant Roche van de veelgebruikte tests, meldt persbureau Reuters. Volgens het Zwitserse concern kan alleen op die manier de toevoer van voldoende testbenodigdheden op peil blijven.De oproep van Roche gaat in tegen het advies van de Wereldgezondheidsorganisatie. Die riep vorige week nog op om zoveel mogelijk te testen.Ook in Nederland worden de tests van Roche gebruikt om te controleren of iemand besmet is met het virus.dinsdag 24 maart 2020, 09:42Voormalig Zorgminister Bruno Bruins is dankbaar voor alle berichten die hij heeft gekregen nadat hij vorige week vanwege oververmoeidheid moest stoppen als minister. Op doktersadvies houdt hij de komende tijd rust. De reacties die hij kreeg, noemt hij "hartverwarmend":dinsdag 24 maart 2020, 09:30Zorgaanbieders die willen investeren in digitale toepassingen en nieuwe technologie voor zorg op afstand kunnen vanaf morgen subsidie aanvragen.Het ministerie van Volksgezondheid wil dat organisaties meer doen aan e-health, (digitale) zorg op afstand, nu de zorg aan thuiswonende kwetsbare ouderen, chronisch zieken en mensen met een beperking onder druk staat door de coronacrisis. Per aanvraag is er 50.000 euro beschikbaar.Het gaat om bijvoorbeeld het opzetten van beeldschermzorg, apps die helpen bij het beoordelen van iemands situatie en medicijndispensers die iemand thuis de juiste dosis medicijnen geven. Aanvragen krijgen binnen vijf werkdagen een reactie, belooft het ministerie.Aanvragen kan hier, vanaf morgenochtend 09.00 uur: rvo.nl/set-corona.dinsdag 24 maart 2020, 09:26Zwakke ouderen die het coronavirus oplopen, worden in België niet langer in het ziekenhuis opgenomen. Volgens Belgische media staat dat in een nieuwe richtlijn van de Belgische Vereniging Gerontologie en Geriatrie en de universitaire ziekenhuizen van Leuven en Gent.Het gaat om mensen die in rusthuizen verblijven en dusdanig zwak zijn dat ze binnen een jaar zullen sterven. Volgens de opstellers van de richtlijn kan een behandeling bij die patiënten wel levensverlengend werken, maar is de kans op genezing zeer klein.Professor Nele van den Noortgate zegt op de Vlaamse radio dat de richtlijnen in het verlengde liggen van wat nu al gangbaar is. "Goede zorg is soms durven beseffen dat mensen sterven en dat proces niet onnodig rekken."Ze zegt erbij dat het voor de samenleving als geheel beter is als deze groep mensen in de rusthuizen blijft: "In het ziekenhuis kunnen we niet zoveel voor ze doen. Hen naar het ziekenhuis transporteren zou mensonwaardig zijn."dinsdag 24 maart 2020, 09:05In Londen is het erg druk in de metro. Vorige week werd een aantal metrolijnen geschrapt in verband met het coronavirus. Maar daardoor zitten de metro's in de Britse hoofdstad propvol.Deze arts roept de Londense burgemeester Khan op om alle metro's weer te laten rijden, zodat mensen op voldoende afstand van elkaar kunnen reizen:Gisteren kondigde premier Johnson strengere coronamaatregelen aan. Britten mogen alleen nog de deur uit als het echt niet anders kan. Ook worden alle 'niet-essentiële winkels' gesloten.dinsdag 24 maart 2020, 08:51Bijna 6 miljoen mensen hebben gisteravond op NPO 1 naar de persconferentie van het kabinet over het coronavirus gekeken. Een extra uitzending over de persconferentie op RTL Nieuws trok bijna 1,5 miljoen kijkers. De toelichting was ook online te zien, maar het is niet bekend hoeveel mensen via die kanalen hebben gekeken.In de persconferentie maakten premier Rutte en de ministers Grapperhaus (Justitie en Veiligheid), De Jonge (Volksgezondheid) en Van Rijn (Medische Zorg) bekend dat ze de maatregelen om verspreiding van het coronavirus tegen te gaan verder aanscherpen. Zo zijn alle samenkomsten verboden tot 1 juni. En burgemeesters krijgen meer mogelijkheden om op te treden als burgers zich bijvoorbeeld niet aan de anderhalve meter afstand houden.dinsdag 24 maart 2020, 08:33Steeds meer zwangere vrouwen kiezen er de laatste tijd voor om thuis te bevallen. Dat merken verloskundigenpraktijken in de provincie Utrecht, die vrouwen ook nadrukkelijk adviseren een thuisbevalling te overwegen. Een zwangere vrouw mag als ze gezond is nog steeds kiezen voor een bevalling in het ziekenhuis, ondanks de coronacrisis. Maar dat zien ze niet altijd meer zitten, vertelt een verloskundige aan RTV Utrecht. "Wij zien dat meer vrouwen kiezen om thuis te bevallen, juist om contact te vermijden met eventuele coronapatiënten in het ziekenhuis."Verloskundigen nemen in heel Nederland al voorzorgsmaatregelen. Zo heeft een aantal praktijken geen spreekuur meer en moeten vragen per mail gesteld worden, zodat een controle zo kort mogelijk duurt. Tijdens de controles worden alleen nog de bloeddruk van de moeder en de groei van de baby gecontroleerd.dinsdag 24 maart 2020, 08:20Het Acibadem International Medical Center in Amsterdam stelt zijn artsen, medewerkers, apparatuur, vier operatiekamers, patiëntenkamers en bedden ter beschikking aan het OLVG-ziekenhuis in de hoofdstad. Volgens algemeen directeur Koray Yürük woren ook de voorraden mondkapjes, maskers en jassen aan het OLVG overgedragen. Enkele artsen van Acibadem zijn bereid om zich bij te scholen, zodat ze diensten kunnen meedraaien in het OLVG.dinsdag 24 maart 2020, 08:06De techbedrijven Amazon en Microsoft gaan wetenschappers in de Verenigde Staten helpen die de verspreiding van het coronavirus onderzoeken. Volgens CNBC gaat Amazon coronatests bezorgen en ophalen bij mensen in King County in de staat Washington. Dat is een van de regio's in de VS die het hardst zijn getroffen door het virus.De onderzoekers willen met behulp van de tests bekijken hoe het virus zich verspreidt. Ze krijgen daarvoor financiële steun van de Gates Foundation van Microsoft-oprichter Bill Gates.dinsdag 24 maart 2020, 07:52In Frankrijk geldt vanaf vanochtend voor twee maanden een 'gezondheids-noodtoestand'. Daardoor krijgt de regering buitengewone bevoegdheden om snel op te treden tegen het coronavirus, zonder tussenkomst van het parlement.Zo kan de vrijheid van mensen om te bewegen en samen te komen officieel aan banden worden gelegd. Fransen kunnen worden gedwongen in quarantaine te gaan en de overheid kan beslag leggen op medisch materieel.Verder gaan de straffen voor overtreding van de regels omhoog: iemand die herhaaldelijk onterecht de straat op gaat, loopt het risico om voor maximaal zes maanden de cel in te gaan. De Fransen mogen sinds vorige week dinsdag alleen nog maar de straat op als dat echt noodzakelijk is, bijvoorbeeld voor werk of boodschappen.Tot slot mag de Franse overheid alles doen wat nodig is om bedrijven te helpen, werknemers te steunen en faillissementen af te wenden. Het wetsvoorstel dat deze noodtoestand mogelijk maakt, werd afgelopen weekend aangenomen in het parlement. Vanochtend ging de wet in, zonder aankondiging maar door publicatie in de Franse 'staatscourant'.dinsdag 24 maart 2020, 07:29In grote delen van de Chinese provincie Hubei wordt de lockdown opgeheven. Inwoners mogen de provincie vanaf middernacht weer verlaten als ze gezond zijn. De stad Wuhan, waar de corona-uitbraak in december begon, blijft nog op slot tot 8 april. Volgens de Chinese autoriteiten zijn er in Hubei al meer dan een week geen nieuwe infecties bij gekomen.Sjoerd den Daas@sjoerddendaasProvincie Hubei stopt na vandaag met checkpoints in de provincie. Lockdown Wuhan blijft intact tot 8 april, waarna mensen met ‘groene code’ weer door de provincie kunnen reizen. https://t.co/stmJaHUjqB5:5024 maart 2020dinsdag 24 maart 2020, 07:19Het aantal vastgestelde coronabesmettingen in Duitsland is de afgelopen 24 uur met 4764 toegenomen. Dat is een sterkere stijging dan de dag daarvoor, toen het aantal geregistreerde besmettingen toenam met 4062. Volgens correspondent Judith van de Hulsbeek komt dat doordat de weekendcijfers van sommige deelstaten pas nu bekend zijn geworden.In totaal zijn 27.436 besmettingen bekend in Duitsland. Het aantal sterfgevallen nam de afgelopen dag toe met 28, waarmee het dodental op 114 komt.dinsdag 24 maart 2020, 07:11President Trump hield vannacht een corona-briefing van twee uur. Daarin zei hij dat Amerika snel weer open zal gaan voor handel en dat het middel niet erger moet worden dan de kwaal.dinsdag 24 maart 2020, 06:55De Nationale Dodenherdenking op de Dam in Amsterdam gaat wel door, maar zonder publiek. Koning Willem-Alexander houdt er een toespraak. De verdere invulling van de herdenking is nog niet bekend.dinsdag 24 maart 2020, 06:41In Texas legt de corona-uitbraak mogelijk ook flinke beperkingen op aan vrouwen om een abortus te ondergaan. De minister van Justitie in de staat, Ken Paxton, zegt dat een decreet dat de gouverneur eerder uitvaardigde aan medici om zich uitsluitend te richten op noodzakelijke zorg, betekent dat abortussen alleen nog mogen als het leven van de moeder in gevaar is.Anti-abortusgroepen hebben oproepen gedaan om in zo veel mogelijk staten in actie te komen voor verboden, met het argument dat de corona-uitbraak nu alle aandacht verdient.dinsdag 24 maart 2020, 06:25President Trump lijkt er weinig voor te voelen om strenge maatregelen tegen het coronavirus lang te handhaven. "Ons land is niet gebouwd om op slot te gaan", zei hij in een corona-briefing die zo'n twee uur duurde. "Amerika zal snel weer open zijn voor zaken."Volgens Trump zou de hele wereld op slot gaan als het aan artsen ligt. "Dit kan een groter probleem gaan vormen dan het probleem waarmee het allemaal begon." Hij kondigde aan dat hij vijftien dagen na het instellen van de eerste maatregelen een nieuw besluit zal nemen of de maatregelen van kracht blijven.Trump trok een vergelijking met autorijden. Het aantal verkeersongelukken zou een veel groter probleem zijn. "Dat betekent niet dat we iedereen gaan vertellen dat ze geen auto meer mogen rijden."dinsdag 24 maart 2020, 06:10Het Amerikaanse Olympisch en paralympisch comité vindt dat de Spelen in Japan uitgesteld moeten worden. De Amerikanen sluiten zich daarmee aan bij aan de toenemende kritiek op het Internationaal Olympisch Comité, dat nog geen besluit heeft genomen over Tokio 2020.De uitbraak van het virus heeft het trainingsschema van veel Amerikaanse atleten in de war geschopt of stilgelegd, blijkt uit een enquête die het Amerikaanse comité dit weekend hield. "Het wordt steeds duidelijker dat uitstel de beste oplossing is", zeggen bestuursleden in een statement.Een Amerikaanse krant citeerde eerder al een Canadees IOC-lid over de kwestie. Volgens hem is al besloten dat de Spelen worden verplaatst naar volgend jaar.dinsdag 24 maart 2020, 05:50Na de persconferentie van het kabinet hebben sommige scholen vanavond zelf besloten dat de schoolexamens worden uitgesteld. Dat blijkt uit e-mails die naar ouders zijn gestuurd."Wij organiseren de schoolexamens volgens de richtlijnen van het RIVM, maar de maatregelen en adviezen die vandaag zijn aangekondigd stijgen daar in sommige opzichten bovenuit", schrijft een Limburgse scholengemeenschap aan ouders van leerlingen. "Daarnaast is de voorbereiding van de leerlingen door zoveel onzekerheid omgeven dat wij van mening zijn dat van een goede wijze van toetsing geen sprake meer kan zijn."De schoolexamens tellen mee voor het eindexamen. Scholen en onderwijsbonden gaven al aan liever te zien dat de schoolexamens werden opgeschort en de eindexamens helemaal worden geschrapt.dinsdag 24 maart 2020, 05:45We gaan verder in dit nieuwe liveblog over het coronavirus. Lees hier het belangrijkste coronanieuws van gisteren terug.