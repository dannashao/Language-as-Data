In de nieuwe aflevering van de podcast De Stemming van Vullings en Van Weezel van NOS Met Het Oog Op Morgen staat de vraag centraal of de nieuwe informateur Gerrit Zalm de juiste man is voor deze fase van de formatie. "Hij lijkt mij een geweldige onderhandelaar als het gaat over het financieel-economische beleid", zegt Max van Weezel. "Daar weet hij echt alles van."Toch verbaast Van Weezel zich over de keuze voor Zalm. "Deze formatie gaat juist over immateriële onderwerpen als 'voltooid leven'. En daar weet hij volgens mij helemaal niets van."Van Weezel herinnert zich de kabinetsformatie van 2003, waar de ChristenUnie ook een korte periode aan deelnam. "André Rouvoet, toen fractieleider van de ChristenUnie, wilde met Zalm praten over zaken als abortus en euthanasie. Maar die wilde dat toen niet. Hij zei letterlijk: "Ik heb verstand van geld, maar ik heb niet zoveel met klonen en het bordeelverbod." Hij verwees Rouvoet door naar Erica Terpstra. De rol van de ChristenUnie was toen snel uitgespeeld.Joost Vullings denkt dat het wellicht een voordeel kan zijn dat Zalm niet veel op heeft met de gevoelige ethische onderwerpen. "Als het je niet interesseert, heb je er ook geen sterke mening over. Wat dat betreft was het logisch om niet Edith Schippers opnieuw informateur te maken. Zij is een voorvechter van die dossiers, ze staat aan de D66-kant."'Asscher pestkop op het schoolplein'Verder bespreken Vullings en Van Weezel in deze aflevering van de podcast het opmerkelijke optreden van PvdA-fractieleider Lodewijk Asscher van de afgelopen weken. "Hij oogt bevrijd", zegt Vullings. "In zijn eerste debatten kon het nog wat puntiger. Maar hij leert snel. En in de ogen van de media is hij op dit moment de oppositieleider." Van Weezel: "Hij is de bully of the neighbourhood aan het worden, zoals de Engelsen zeggen. De pestkop op het schoolplein."Waar vind je de podcast De Stemming van Vullings en Van Weezel?Gedurende de formatie verschijnt regelmatig een nieuwe aflevering van deze podcast.Heb je een iPhone of een iPad? Dan heb je standaard een podcast-app op je apparaat. Zoek in deze app naar De Stemming van Vullings en Van Weezel. Abonneer je op de podcast en elke aflevering wordt automatisch toegevoegd.Of ga naar iTunes, zoek bij podcast naar De Stemming van Vullings en Van Weezel of volg deze link. Als je je abonneert, krijg je automatisch een melding bij een nieuwe aflevering.Heb je een Android-telefoon? Dan heb je geen standaard podcast-app. Via Google Play kun je veel van dit soort apps vinden. Zoek op 'podcast' in het zoekscherm in Google Play. Zoek in de podcast-app op naam op De Stemming van Vullings en Van Weezel.Als dit niet lukt, is de podcast te bereiken via deze RSS-link.De nieuwste aflevering van De Stemming van Vullings en Van Weezel is ook te vinden op Soundcloud.BinnenlandPolitiekDeel artikel: