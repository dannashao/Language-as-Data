Een Ierse parlementscommissie adviseert de abortuswet in te trekken. Dat moet de weg vrijmaken voor nieuwe, meer liberale abortuswetgeving en een referendum daarover.Volgens het Achtste Amendement van de Ierse grondwet is abortus verboden. Alleen als het leven van de moeder gevaar loopt mag een zwangerschap worden afgebroken. Daarmee heeft Ierland de strengste abortuswet van Europa.In de afgelopen drie maanden hebben de leden van de parlementaire commissie voor het Achtste Amendement zich gebogen over 13 aanbevelingen die een zogenoemde Citizens Assembly heeft gedaan. Deze burgertop, bestaande uit 99 willekeurig gekozen burgers en een rechter, stelt een soepeler abortuswet voor. Volgende week komt de parlementaire commissie met zijn conclusies.Eerder zei de Ierse premier Varadkar dat hij in mei een referendum wil houden over een nieuwe abortuswet. De vraag is of dat gaat lukken, want in dat geval moet een nieuwe wet al in januari naar het parlement. En dat is pas halverwege volgende maand terug van kerstreces.BuitenlandDeel artikel: