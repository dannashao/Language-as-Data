Een artikel van Forum voor Democratie-leider Baudet in een Amerikaans politiek tijdschrift valt slecht bij VVD, PvdA, D66, SP en GroenLinks. In het stuk in American Affairs lijkt hij zich uit te spreken tegen abortus, euthanasie en werkende vrouwen. Dat schiet sommige politici in het verkeerde keelgat. Baudet zelf begrijpt de ophef niet.Het artikel, waarover Baudet ook heeft getwitterd, is een essay over de Franse schrijver Houellebecq. De Forum-leider vraagt zich af of onze moderne wereld ons met al zijn verworvenheden en vrijheden wel gelukkiger maakt. Hij verwijst onder meer naar abortus en euthanasie. "Tegenwoordig kan nieuw leven in de baarmoeder gesmoord worden om te voorkomen dat de vrijheid van het individu wordt gestoord."D66-leider Jetten vindt dat het stuk "de ware aard" van Baudet laat zien. "Dat een partij die zichzelf als liberaal laat voorstaan zo te keer gaat tegen verworvenheden. Hij staat niet pal voor het recht om over het eigen lijf te beschikken. Hij is veel minder liberaal dan hij zich soms voordoet."Baudet begrijpt niet waarom mensen zich druk maken. "Het is denk ik een mooi, afgewogen essay dat de denkwereld van een van de belangrijkste auteurs van dit moment weergeeft. Laat mensen het hele stuk lezen en er eerst eens een paar dagen op kauwen en over nadenken alvorens direct weer verontwaardigd te zijn."Een andere passage die Kamerleden stoort, gaat over werkende vrouwen. "De 'bevrijde' status van vrouwen wordt gevierd als een triomf van de moderne samenleving", schrijft Baudet. "Vrouwen worden aangemoedigd financieel onafhankelijk te zijn, maar door het fulltime werken wordt het ondersteunen van een echtgenoot en stichten van een gezin bemoeilijkt. Werken, een relatie onderhouden en kinderen grootbrengen is bijna onmogelijk te combineren." Hij ziet een een-op-eenrelatie met de bevolkingsafname van Europa.D66-Kamerlid Dijkstra twittert daarover: "We gaan niet terug in de tijd Thierry." GroenLinks-Kamerlid Buitenweg en SP-leider Marijnissen zijn het daarmee eens. "Lieve mama, hoe is het mogelijk dat we deze rechten van vrouwen opnieuw moeten bevechten", twittert Buitenweg. VVD-Kamerlid Yesilgoz schrijft: "Baudet stelt de gelijkheid tussen man en vrouw ter discussie. (....) Wij vrouwen brengen zo ongeveer het hele continent Europa in gevaar. Aan zo'n man wil ik eigenlijk niet eens gelijk zijn."Minister Van Engelshoven van OCW zegt op Twitter ontzet te zijn door de "domme uitspraken" van Baudet. "Ik blijf strijden voor financiële onafhankelijkheid van vrouwen zodat zij in vrijheid altijd hun eigen keuzes kunnen maken."Lilian Marijnissen@MarijnissenLHoog tijd dat vrouwen Baudet ter discussie stellen.

Werkende vrouwen en abortus als oorzaak van de achteruitgang van Europa? Koekoek!

Tijd voor een debat @thierrybaudet? https://t.co/tFsGSp8rBb15:3420 mei 2019Lodewijk Asscher@LodewijkAGelijke rechten van vrouwen en mannen vieren we in NL. Dat is vooruitgang!

Voor ⁦Baudet⁩ vormt gelijkheid probleem. Het leidt maar af van de “ondersteunende taak.”

Recht van de vrouw? 
Het aanrecht.   

Dat u het weet. #govote
#shedecides #itsTime https://t.co/yhMMZEQoFX16:4120 mei 2019Baudet zelf wil niet uitgebreid ingaan op de vragen over zijn essay. "Ik vind het jammer dat het dan weer gaat over één zinnetje, waarover 'ophef' ontstaat", zegt hij tegen de NOS.Maar is de analyse in het essay dan niet zijn mening over euthanasie en vrouwenemancipatie? "Ik geef überhaupt geen mening, ik analyseer een bepaalde trend, door de ogen van auteur Michel Houellebecq.""Baudet doet net alsof het niet uitmaakt dat hij naast essayschrijver inmiddels ook de politieke leider van de partij is die bij de laatste verkiezingen de grootste werd. Dat is natuurlijk onterecht", zegt politiek verslaggever Arjan Noorlander."De onderwerpen die hij aansnijdt, staan niet op deze manier in het verkiezingsprogramma van Forum voor Democratie. Daarom is het logisch dat nu verwarring ontstaat over hoe Baudet tegen abortus, euthanasie en vrouwenemancipatie aankijkt, ook onder zijn eigen aanhang. De vraag is nu of Baudet van plan is om op deze thema's met nieuwe wetsvoorstellen te komen."PolitiekDeel artikel: