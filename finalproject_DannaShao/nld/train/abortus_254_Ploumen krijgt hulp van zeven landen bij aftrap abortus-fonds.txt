Zeven landen gaan samen met minister Ploumen voor Ontwikkelingssamenwerking de aftrap organiseren voor een nieuw fonds voor veilige abortus en voorbehoedsmiddelen. Ploumen lanceerde het initiatief eind januari, kort nadat president Trump een streep had gezet door de Amerikaanse bijdrage van 600 miljoen dollar voor abortushulp en voorlichting over geboortebeperking in ontwikkelingslanden.Zeventien landen hebben zich inmiddels achter Ploumens initiatief geschaard. Daarvan hebben Zweden, Denemarken, Canada, België, Luxemburg, Finland en de Kaapverdische Eilanden laten weten dat ze samen met Nederland op 2 maart een conferentie in Brussel willen organiseren als aftrap voor het bijeenbrengen van het geld.Daar zullen landen en hulporganisaties hun ideeën bundelen en kunnen vrouwen uit ontwikkelingslanden hun persoonlijke verhaal vertellen.Ploumen blijft verder zoeken naar steun van collega's in Europa en Latijns-Amerika voor haar initiatief. Het onmogelijk maken van veilige abortussen leidt volgens de bewindsvrouw tot meer illegale praktijken die riskant zijn voor zwangere vrouwen.De maatregel van Trump treft tal van organisaties die afhankelijk zijn van de subsidie uit de VS. Die financiële steun is een punt waarmee nieuwe Amerikaanse presidenten zich kort na hun aantreden willen profileren.Sinds president Reagan in de jaren tachtig heeft elke Republikeinse president die geldkraan dichtgedraaid, en hervatte iedere Democratische president de subsidie voor voorlichting en abortushulp weer.BinnenlandBuitenlandDeel artikel: