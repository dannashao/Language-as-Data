In verschillende Poolse steden hebben mensen geprotesteerd tegen de inperking van de abortuswet. Een omstreden vonnis van het Constitutioneel Hof van afgelopen oktober is door de regering definitief gemaakt, waarop actiegroep Strajk Kobiet (Vrouwenstaking) volgers opriep de straat op te gaan.Volgens Polsat News werd in 47 steden gedemonstreerd. In hoofdstad Warschau trokken honderden betogers op naar het Constitutioneel Hof en het kantoor van regeringspartij Recht en Rechtvaardigheid (PiS). Demonstranten droegen regenboogvlaggen en bliksemschichten, het symbool van de Poolse vrouwenbeweging, en scandeerden "het is oorlog".Onder meer in de hoofdstad Warschau gingen mensen de straat op:Rafal Trzaskowski, de liberale burgemeester van Warschau die vorig jaar nipt de presidentsverkiezingen verloor, toonde zich op Twitter solidair met de protestbeweging. Oud-premier Donald Tusk sloot zich daarbij aan en heeft opgeroepen vrouwen te beschermen tegen het "cynische fanatisme van de macht".Strajk Kobiet heeft voor vrijdag een nieuw protest aangekondigd.Als gevolg van de wettelijke inperking is abortus alleen nog mogelijk als de zwangerschap voor de vrouw levensbedreigend is of als ze door verkrachting of incest zwanger is geraakt. Wanneer de foetus geen kans van overleven heeft, moet de moeder de zwangerschap voldragen. Naar schatting 97 procent van de Poolse abortussen die in 2019 werden uitgevoerd gebeuren om deze reden.De bepaling leidde dit najaar tot wekenlange protesten in Poolse steden en ontwikkelde zich tot een breed anti-PiS-protest, waarbij vooral jongeren demonstreerden tegen de macht van de conservatieve partijen en de katholieke kerk. Ook boze boeren voegden zich bij de betogingen, uit onvrede over lage voedselprijzen.Abortushulporganisaties zien de afgelopen maanden een toename in hulpverzoeken voor het ondergaan van een abortus in het buitenland. Nederland is daarbij een belangrijk uitwijkland, omdat het de ruimste abortuswetgeving van de Europese Unie kent.BuitenlandDeel artikel: