Goedemorgen! Het is Internationale Vrouwendag en de rechtbank oordeelt of de Nederlandse staat genoeg heeft gedaan om zorgmedewerkers met long covid te beschermen.Eerst het weer: in de ochtend is het bewolkt en in het zuiden valt geruime tijd sneeuw of natte sneeuw. Vooral in het zuidoosten wordt het wit. Vanmiddag wordt het overal droger en breekt de zon vaker door. Het wordt 2 tot 5 graden.Ga je de weg op? Hier vind je het overzicht van de werkzaamheden. Check hier de dienstregeling voor het spoor (en let op: in het streekvervoer wordt gestaakt).BBB-partijleider Caroline van der Plas gaat zaterdag niet naar het boerenprotest in Den Haag, omdat ze zich er niet veilig voelt. Van der Plas is eerder bedreigd en de laatste weken is het weer "heel onrustig", zei ze in het programma Vandaag Inside.Ze voelt zich naar eigen zeggen niet veilig genoeg "om bij zo'n massale bijeenkomst op het podium te gaan staan". Van der Plas zegt dat ze niet precies weet wie er allemaal komen en dat "mensen steeds bozer worden"."Ik zeg niet dat er een aanslag komt, maar het is zodanig onrustig dat ik dat niet ga doen. Ik zeg niet 'er staat iemand met een pistool', maar mensen zijn zodanig boos op mij, waarbij ook allerlei theorieën worden verspreid (...) Het kan zijn dat iemand er zo van overtuigd is dat ik het kwaad ben, dat die denkt: en nu ga ik het doen."Een Tsjechisch bedrijf maakt opblaastanks die bijvoorbeeld op radars vijanden om de tuin kunnen leiden. Of het bedrijf ook aan Oekraïne levert, wil het niet zeggen, maar de verkoop is sinds vorig jaar met 30 procent gestegen.Fijne dag!BinnenlandDeel artikel: