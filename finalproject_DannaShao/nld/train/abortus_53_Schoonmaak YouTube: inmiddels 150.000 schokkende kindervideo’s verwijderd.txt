YouTube lijkt bezig te zijn met een flinke schoonmaak om controversiële kindervideo’s van het platform af te halen. De afgelopen week zijn er 150.000 video’s verwijderd, bevestigt het bedrijf na berichtgeving van nieuwssite Vice.Eerder meldde het bedrijf duizenden video's te hebben verwijderd. Daarnaast zijn bij 2 miljoen video’s geen advertenties meer aanwezig.Het videoplatform heeft de laatste weken steeds groter wordende problemen omtrent kindervideo’s. Aan de ene kant gaat het om video’s waarin kinderen in soms bizarre situaties worden gefilmd, zoals vastgebonden met een touw.Daarnaast gaat het om video’s waarin bekende kinderfiguren, zoals Elsa uit Frozen, opeens rare handelingen verrichten en onderwerpen als mishandeling, abortus en verkrachting worden besproken. Deze video’s, die tussen de normale content staan door het algoritme van YouTube, worden dus bekeken door jonge kinderen. Dit is ook wel de 'ElsaGate' gaan heten.Daarnaast ontdekte de Britse krant The Times eind vorige week dat tientallen video’s waren met schaars geklede kinderen en tieners, met miljoenen weergaven, waarbij de reactie-sectie door pedofielen werden gebruikt. Hierop besloten adverteerders tijdelijk hun reclames in te trekken.Genoeg reden dus voor YouTube om in te grijpen. Naast de eerder genoemde cijfers heeft de site ook bij 625.000 video’s de reactiemogelijkheid uitgezet.Het blijft alleen wel onduidelijk hoeveel video’s er in totaal zijn. De kans bestaat dus dat YouTube nog lang niet klaar is en nog (lang) geen grip heeft op de situatie. Daarnaast blijven makers waarschijnlijk nieuwe video’s en kanalen produceren.EconomieTechCultuur & MediaDeel artikel: