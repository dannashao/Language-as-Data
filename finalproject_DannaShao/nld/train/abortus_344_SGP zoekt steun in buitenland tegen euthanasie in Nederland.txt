SGP-leider Van der Staaij denkt na over een film waarmee in het buitenland het protest tegen de Nederlandse euthanasiepraktijk kan worden aangewakkerd."Nederland spreekt heel wat landen aan op mensenrechten", zegt hij in het Nederlands Dagblad. Volgens Van der Staaij zou het goed zijn als het buitenland op zijn beurt Nederland indringend aanspreekt op de wat hij noemt de "ontspoorde euthanasiepraktijk".De documentaire moet zich niet richten op conservatief-religieuze media in het buitenland met dezelfde opvattingen als de SGP, maar op mainstreammedia. Van der Staaij zegt niet wie de documentaire gaat maken en hoe hij wordt opgezet."Wij hebben een interview-verzoek gekregen van CBS", zegt de SGP-leider. De Amerikaanse zender zou willen praten over de NIPT-test die zwangere vrouwen in Nederland aangeboden krijgen. "Het zou mooi zijn als dezelfde aandacht er komt voor euthanasie."Met een NIPT-test kan een zwangere vrouw onderzoeken hoe groot de kans is dat haar kind een afwijking heeft als het syndroom van Down. De SGP is bang dat vrouwen op grond van zo'n uitkomst tot abortus overgaan. De partij is tegen abortus, omdat ze al het leven als een geschenk van God beschouwt.Van der Staaij zegt dat mensen in het buitenland geschokt zijn als hij vertelt dat in Nederland euthanasie wordt toegepast op mensen met een psychische ziekte en dementerenden. Hij beweert verder dat dit gebeurt "zonder dat zij op dat moment kunnen verklaren dat zij dat echt willen, en zonder dat er een rechter aan te pas komt".Euthanasie is in Nederland aan tal van regels en voorwaarden verbonden. Zo moet vaststaan dat er sprake is van uitzichtloos en ondraaglijk lijden en mag euthanasie alleen plaatsvinden op verzoek van de patiÃ«nt. Eventueel kan dit worden vastgelegd in een wilsverklaring. Een arts is niet verplicht om aan euthanasie mee te werken.De SGP heeft vandaag haar jaarlijkse partijdag in Hoevelaken. In zijn toespraak zal van der Staaij het ook hebben over euthanasie.PolitiekDeel artikel: