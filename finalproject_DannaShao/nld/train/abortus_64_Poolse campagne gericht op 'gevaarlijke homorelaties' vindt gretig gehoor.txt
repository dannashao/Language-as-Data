Morgen gaan de Polen naar de stembus. De vraag is niet óf de ultra-conservatieve regeringspartij Recht en Rechtvaardigheid (PiS) de parlementsverkiezingen wint, maar hoe groot de winst zal zijn en of de partij een absolute meerderheid behaalt.In Brussel zijn ze zacht gezegd beducht voor de uitkomst. De ultra-conservatieve koers van PiS leidde eerder al tot een officiële waarschuwing uit Brussel. Toen waren er grote zorgen over de uitholling van de rechtsstaat in Polen.Toch stevent de PiS aan op verkiezingswinst en mogelijk dus een absolute meerderheid. Met een campagne die zich dit keer richt op "gevaarlijke homorelaties". Want die bedreigen de traditionele Poolse familiewaarden, waarschuwt de PiS-partijleider bij herhaling."Dat is de inzet van deze verkiezingen. Als we normale relaties willen hebben en niet twee papa's, of twee mama's, dan moeten wij deze verkiezingen winnen", hield PiS-leider Jaroslaw Kaczynski zijn achterban onlangs voor.De anti-homogevoelens worden ook aangewakkerd door de katholieke kerk in Polen. En die boodschap slaat bij veel Poolse kiezers aan. Jan Bienias rijdt voor de Katholieke Stichting rond met een bus. Hij waarschuwt mensen voor homo's. "Tegenwoordig zegt men niet meer dat homoseksualiteit verkeerd is, het wordt zelfs gepromoot. Door met deze bus te rijden, ben ik me er bewuster van geworden dat deze actie hard nodig is.""Homoseksualiteit, abortus, anticonceptie en pedofilie, het is van hetzelfde laken en pak. Iemand kan beweren dat het afzonderlijke onderwerpen zijn, maar ze zijn allemaal verbonden met een nieuwe levensstijl", zegt Bienias. "Ik zou haat zaaien tegen homoseksuelen. Over wat voor haat hebben ze het? Ik lever concrete informatie over seksuele voorlichting, over homorelaties en pedofilie."Het conservatieve katholicisme is een van de belangrijke pijlers onder de regeringspartij PiS. Op een bijeenkomst in Gdansk van Pis-parlementskandidaat Kacper Plazynski zijn mensen overtuigd van de verkiezingsoverwinning. "Zie wat er om ons heen gebeurt", zegt Plazynski."Die lawine van beweringen, dat Polen een intolerant land is. Dat Polen afwijkt van een ingeslagen weg, dat Polen een achterlijk land wordt. We hebben al heel vaak moeten aanhoren dat wij domkoppen zijn. Je moet gaan stemmen om je burgerplicht te vervullen", houdt Plazynski zijn toehoorders voor.De PiS-partij is niet zomaar populair. De partij begrijpt goed dat veel Polen naar veiligheid zoeken. Op economisch gebied, maar ook cultureel. De Poolse natie en de katholieke familiewaarden moeten worden beschermd. Homo's passen daar niet bij.Voor de oppositie ziet het er somber uit. Piotr Adamowicz voert campagne als kandidaat voor het Burgerplatform. Hij is géén politicus, maar na de moord op zijn broer, de burgemeester van Gdansk, ziet hij het als plicht zich kandidaat te stellen.In januari werd burgemeester Pawel Adamovicz vermoord. Hij kwam onder meer op voor homorechten en werd na een golf van haatcampagnes, neergestoken. Zijn aanhang verwijt de PiS-partij het voeden van haat. "Pavel werd zwart gemaakt. Een onderzoeksbureau kwam tot de conclusie dat hij in een half jaar tijd in de pro-regeringsmedia 1200 keer in een kwaad daglicht is gesteld", zegt zijn broer."De politiek is kunstmatig ideologisch verdeeld geraakt. Ik hoor volgens die tegenstelling bij het mindere soort mensen, bij de tweederangs burgers", aldus Piotr Adamowicz.Maar de Katholieke Stichting, de politici van PiS, iedereen ontkent dat er aan haatzaaierij wordt gedaan. Hij streeft naar rechtvaardigheid in ons land. Hij wilde orde op zaken stellen. Zodat die ratten van de oppositie van onze Poolse planeet verdwijnen", zegt een toehoorder van PiS-kandidaat Plazynski."Burgerplatform, dat zijn oplichters. Alleen dat al. De oppositie, dat zijn niet alleen carrièrejagers, maar ook verraders, dieven", zegt een ander.De moord op burgemeester Adamowicz heeft helemaal niets veranderd, zegt zijn broer Piotr Adamowicz: "Het aanzetten tot haat gaat onverminderd door. Ook via het internet. Ik hoop dat het niet zal leiden tot een burgeroorlog. Ik hoop het."NieuwsuurBuitenlandDeel artikel: