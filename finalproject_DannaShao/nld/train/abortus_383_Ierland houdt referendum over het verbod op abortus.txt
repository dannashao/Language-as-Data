Ierland houdt in mei of juni volgend jaar een referendum over het schrappen van het verbod op abortus uit de grondwet. Premier Varadkar heeft dat bekendgemaakt. Het parlement moet er nog mee instemmen.De grondwet van het rooms-katholieke Ierland schrijft voor dat de autoriteiten het recht op leven van de moeder en het ongeboren kind gelijkelijk beschermen. Daarmee is het de strengste abortuswet in Europa.In 2013 werd de wet wel iets versoepeld. Sindsdien is abortus toegestaan als het leven van de moeder in gevaar is. Uit opiniepeilingen blijkt dat een grote meerderheid van de Ieren voor verdere versoepeling van de wet is. Jaarlijks reizen duizenden Ierse vrouwen naar het buitenland, vooral naar Groot-BrittanniÃ«, om een abortus te ondergaan.Varadkar heeft ook volksraadplegingen aangekondigd over andere zaken, waaronder de strenge godslasteringswet en de regels voor echtscheiding. In 2015 hield Ierland een referendum over het homohuwelijk, waarna het huwelijk werd opengesteld voor homostellen. De 38-jarige Varadkar zelf is openlijk homoseksueel.BuitenlandDeel artikel: