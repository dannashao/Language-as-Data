Vandaag vindt in Den Haag de jaarlijkse 'Mars voor het Leven' plaats waarmee de anti-abortusbeweging Schreeuw om Leven demonstreert tegen abortus. Enkele duizenden mensen lopen de route die langs het Tweede Kamergebouw en de Hofvijver gaat. Er is ook een tegengeluid te horen, onder meer van BNNVARA, middels een 'onvrijwillige sponsorloop'.Voordat de mars begon was er een manifestatie op het Malieveld met verschillende sprekers van de anti-abortusbeweging. Naast het Malieveld was er ook een tegenprotest van het Collectief Vrije Keuze. NOS-verslaggever Harro Brouwer sprak eerder Arthur Alderliesten van Schreeuw om Leven. "Wij komen op voor het ongeboren leven", zei hij in het NOS Radio 1 Journaal. "De vrouw heeft het recht, dat staat in de wet, maar wij vinden dat het ongeboren leven ook recht heeft op leven."De demonstranten in Den Haag eerder vandaag:Het BNNVARA-programma Pak de Macht en Ava, een Nederlandse belangenorganisatie die opkomt voor vrije keuze en goede zorg rond anticonceptie en abortus, houden een tegenactie: een 'onvrijwillige sponsorloop' voor de deelnemers van de mars.Voor elk van de anti-abortusdemonstranten zijn mensen gevonden die willen doneren aan Ava. Volgens de organisatie is er voorlopig ruim 62.000 euro opgehaald. De opbrengst wordt onder meer gebruikt voor onderzoek en informatie verstrekken aan bijvoorbeeld media en zorgverleners.Ava zegt in een persbericht de anti-abortusdemonstranten hiermee te willen "doodknuffelen". "Door hun repressieve ideeën om te zetten in iets positiefs en ze te laten marcheren tegen zichzelf en dus vóór financiële steun voor belangenorganisatie Ava", klinkt het. BNNVARA en Ava staan langs de kant om de anti-abortusdemonstranten "te bedanken voor hun inzet".NOS-verslaggever Harro Brouwer sprak langs de route van de mars met BNNVARA-presentator Tim Hofman. "Het programma Pak de Macht ging over conservatisme. We vroegen ons af: als het gaat om het indammen van mensenrechten, zoals het recht op abortus, wat kan je daartegen doen?"Zo'n onvrijwillige sponsorloop is een Duits idee, zegt Hofman. Hij vroeg onder meer aan zijn achterban van het YouTube-programma BOOS om de demonstranten te sponsoren. "We gingen uit van 10.000 deelnemers, maar dat halen ze denk ik niet. We staan hier eigenlijk alleen maar 'dankjewel' te roepen, voor het geld."NOS Stories sprak vorig jaar met jongeren die actie voeren tegen abortus.BinnenlandDeel artikel: