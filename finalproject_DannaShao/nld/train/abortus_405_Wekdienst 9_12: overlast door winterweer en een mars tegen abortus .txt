Goedemorgen! Het hele land heeft te maken met winterweer, in Den Haag is een een mars voor en tegen abortus en Frankrijk neemt afscheid van Johnny Hallyday.Vandaag valt er plaatselijk nog een winterse bui. Het wordt 3 tot 5 graden. Morgen gaat het vanuit het zuiden overal sneeuwen.Ga je vandaag op pad? Dit is het overzicht van de files en de situatie op het spoor.• In Den Haag wordt een stille tocht gehouden tegen abortus. Er worden duizenden mensen verwacht en SGP-leider Kees van der Staaij en ChristenUnie-voorman Gert-Jan Segers houden toespraken. Als tegenreactie gaan organisaties voor abortus de straat op om handtekeningen te verzamelen.• Frankrijk neemt afscheid van de onlangs overleden superster Johnny Hallyday. De kist maakt een ronde door Parijs en eindigt in de Madeleinekerk. Het hele weekend wordt Merci Johnny op de Eiffeltoren geprojecteerd.• Kickbokser Rico Verhoeven verdedigt vanavond in een uitverkocht Sportpaleis Ahoy voor de zesde maal zijn wereldtitel. De Belgische-Marokkaan Jamal Ben Saddik is de tegenstander. In 2011 wist hij Verhoeven te verslaan.• In de eredivisie zijn vier wedstrijden: Heerenveen-VVV, AZ-Heracles Almelo, Excelsior-PEC Zwolle en FC Twente- ADO Den Haag.Slippartijen door winterweer, morgen veel sneeuwDe verkeersinformatiedienst VID heeft vannacht bijna dertig slippartijen geteld. Dat zijn er zo'n twintig meer dan normaal van vrijdag op zaterdag. De oorzaak is de gladheid.Het verkeer in het hele land moet ook vanmorgen goed op de weg letten. Door winterse buien en de bevriezing van natte weggedeelten kan het hier en daar glad worden. Zondag gaat het in het hele land sneeuwen en daar zal het verkeer veel last van krijgen.• Twee doden en meer dan 700 gewonden bij Palestijnse rellen: De betogers zijn boos over de Amerikaanse erkenning van Jeruzalem als hoofdstad van Israël.• Geen misbruik-aanklacht tegen topdirigent James Levine: de voormalige dirigent van The Metropolitan Opera in New York werd een week geleden beschuldigd van seksueel misbruik.• Oud-president Saakasjvili opnieuw gearresteerd in Oekraïne: Eerder deze week werd hij al door veiligheidsagenten meegenomen uit zijn appartement in Kiev, maar die arrestatie mislukte uiteindelijk.• Top 2000 heeft dezelfde top 5 als vorig jaar: Pas in de tweede helft van de top 10 zijn er veranderingen ten opzichte van vorig jaar.In Australië is de wet die het homohuwelijk mogelijk maakt van kracht geworden. Om dat te vieren was het Sydney Opera House uitgelicht in roze en in de kleuren van de regenboogvlag:Fijne dag!BinnenlandDeel artikel: