Martijn Bink en Mattijs van de Wielverslaggevers, nu in de Verenigde StatenMartijn Bink en Mattijs van de Wielverslaggevers, nu in de Verenigde StatenTwee vrouwen van midden 30, beiden nieuw in de politiek, voeren campagne om het 11e district van Michigan in het Huis van Afgevaardigden te gaan vertegenwoordigen. De Republikeinse Lena Epstein is een fanatieke aanhanger van president Trump. Ze voerde campagne voor hem bij de presidentsverkiezingen in 2016.Epstein is pro-wapens, anti-abortus en ze gelooft niet in klimaatverandering. De Democratische kandidaat Haley Stevens werkte voor oud-president Obama. Ze is tegen wapens en voor het recht om abortus te kiezen. Zij wil in Washington juist zoveel mogelijk het beleid van Trump dwarsbomen.Dit district, ten noorden van Detroit, is een van de plekken waar de Democraten hopen dat ze een zetel in het Huis van Afgevaardigden kunnen veroveren op de Republikeinen, om daar uiteindelijk een meerderheid te krijgen. Haley Stevens: "De laatste keer dat in dit kiesdistrict een Democraat werd gekozen, was nog voor de eerste maanlanding in 1969. We kunnen geschiedenis schrijven. Veel kiezers zijn gefrustreerd omdat de Republikeinen nu zoveel macht hebben in Washington. Trump moet beteugeld worden."Verslaggever Martijn Bink nam een kijkje bij beide campagnes:Beide partijen voeren tot het laatste moment campagne. Op het plaatselijke kantoortje van de Democraten is het een komen en gaan van enthousiaste vrijwilligers die lijsten ophalen waarmee ze langs de deuren gaan. Lisa vertelt dat Trump de reden is dat ze zo fanatiek campagne voert voor Haley Stevens: "Ik haat Trump. Ik ben bang voor hem. Ik vind het verschrikkelijk dat ons land deze kant op gaat."In het kantoortje staan zelfs twee Canadezen met flyers in hun hand. Ze hebben vrij genomen om hier voor de Democraten campagne te voeren. "Dit zijn belangrijke verkiezingen voor de hele wereld. Wat hier gebeurt heeft ook grote gevolgen voor Canada. Daarom willen we ons hier nuttig maken".Alle Congresleden worden lokaal gekozen in kiesdistricten. Michigan is één van de staten waar het erg spannend is. Bij de presidentsverkiezingen in 2016 stemden de inwoners in meerderheid voor Trump. Dat was een verrassing, want sinds 1992 had Michigan altijd Democratisch gestemd.Voor de Republikeinse kandidaten hangt er ten minste evenveel van af, zeggen ze. In hun lokale hoofdkwartier komen de kandidaten het nog één keer uitleggen aan een publiek dat vrijwel zeker toch al op hen zou stemmen. Bill Schuette, de Republikeinse kandidaat voor het gouverneurschap:"Mijn vraag aan Michigan is: hebben jullie het beter dan acht jaar geleden? Ja toch? En willen we vooruit of achteruit? We kunnen het ons niet veroorloven om terug te gaan naar 'het verloren decennium'. Die tien jaar waarin zoveel fabrieken zijn gesloten en banen verloren zijn gegaan. En dat gebeurt als jullie stemmen op mijn tegenstander." Een luid gejoel stijgt op.Eén van de vrijwilligers die al weken lang van deur tot deur gaan draagt een pet met daarop de Republikeinse slogan 'Make America Great Again'. De Trump-aanhanger zegt dat de toekomst van het land bij deze verkiezingen op het spel staat."U ziet toch hoe goed het gaat onder Trump? Als de Democraten winnen zullen ze alles terugdraaien. Dat remt de economische groei en dan krijgen we weer meer werklozen. De Democraten zijn zo boos dat Trump won, dat ze nu alleen maar bezig zijn om hem te dwarsbomen. Ze zullen niets bijdragen aan de opbouw van het land."In de laatste peiling gaan Republikein Epstein en Democraat Stevens nek aan nek. Er wordt een recordopkomst verwacht in Michigan. Beide kandidaten denken dat dat in hun voordeel is.Wat staat er bij de tussentijdse verkiezingen allemaal op het spel? Correspondent Wouter Zwart legt het uit:BuitenlandDeel artikel: