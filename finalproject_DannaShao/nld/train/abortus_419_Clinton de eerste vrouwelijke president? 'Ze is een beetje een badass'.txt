Guus Dietvorstredacteur NOS OnlineGuus Dietvorstredacteur NOS OnlineDe eerste vrouwelijke president van Amerika. Dat kan na vandaag een feit zijn, en zeker als het ligt aan de staat New York. Hillary Clinton staat daar in de peilingen 20 procent voor op Donald Trump.Op de grote universiteit New York University (NYU) in Manhattan staat Clinton nog veel verder voor: “Je kan zoeken wat je wil, maar je gaat hier geen Trump-fan vinden”, zeggen veel studenten. Maar waarom zijn ze massaal voor Clinton? En wat vinden ze ervan dat er misschien wel een vrouw aan het roer komt?“Eerlijk gezegd is ze niet mijn favoriete kandidaat ooit. Maar Trump is zo hatelijk, vooral tegenover latino’s en ik ben een latina. Dus geen Trump voor mij.""Behalve latina ben ik ook een jonge vrouw, maar toch is dat niet de reden om op Clinton te stemmen. Want dat zou een stomme reden zijn. Ik bedoel, het is bijzonder dat we waarschijnlijk een vrouwelijke president krijgen, maar het gaat om het beleid toch?"En ze is er niet zeker van dat Clinton vrouwenbelangen zoals abortus per se goed gaat vertegenwoordigen. "Ze zegt van wel, maar ze is een draaikont. Ik weet in ieder geval zeker dat Trump onze belangen niet verdedigt. Weet je, eerst vond ik het nog wel grappig dat zo’n gek figuur meedeed aan de verkiezingen. Maar nu hij zo ver is gekomen, is het lachen mij wel vergaan.”“Ik ben een Democraat, zoals het hoort, dus ik stem op Clinton. En ik ben het op alle mogelijke punten meer met haar eens dan met Trump. Bovendien wil hij illegalen het land uit gooien en familieleden van mij zijn illegaal, dus…" De verkiezingen zijn spannend voor Hayden. "Ik heb echt vlinders in mijn buik. Als Trump het wordt, maakt-ie het land kapot."En de eerste vrouwelijke president? "Dat het een vrouw is, voegt zeker iets toe voor mij. Zoveel landen hebben een vrouwelijke leider, of gehad, terwijl Amerika voorop zou moeten lopen met zulke dingen. Bovendien heb ik als gay jongen een zwak voor Clinton. Gays love Hillary. Ze is een soort homo-moeder voor ons, omdat ze zo sterk is en een beetje een badass.”“Trump is een hypocriet en een vrouwenhater. En met haar ervaring is Clinton gewoon beter gekwalificeerd. Maar veel belangrijker is dat ze een vrouw is. Dat zal verfrissend zijn."Waarom? "Clinton heeft een vrouwelijke kijk op dingen en ze is een moeder. Daarom denk ik dat ze zich zal inzetten voor zaken die voor ons belangrijk zijn, zoals betaald zwangerschapsverlof, wat we hier nauwelijks krijgen.”“Nou, de keuze was makkelijk dit keer. Trump is een racist en heeft een storm van racisme ontketend in ons land. Hij heeft het voorzien op illegalen en andere immigranten. Dat zijn mensen die het al moeilijk hebben. Wat ben je dan voor een man?"Dat betekent niet dat ze automatisch fan is van Clinton. "Maar we hebben hier nu eenmaal een tweepartijenstelsel. En weet je, toen ze werd genomineerd, kreeg ik tranen in mijn ogen, vrouwentranen. Als ze morgen wordt gekozen als president, de eerste vrouwelijke, zal dat weer gebeuren. Want het is een big thing, en dat is jammer. Het zou eigenlijk onbelangrijk moeten zijn.”“Zowel Clinton als Trump staan mij tegen, maar ik stem toch op Clinton. Niet omdat ze een vrouw is, want stemmen uit feministische overwegingen vind ik achterlijk. Het doet mij niks dat wij van hetzelfde geslacht zijn."Karens ziet de toekomst niet rooskleurig in. "Daarbij gaat Clinton helemaal niks voor de vrouwen in dit land doen, denk ik. We hadden aan Bernie Sanders een betere gehad. Maar helaas. Als ik eerlijk ben, denk ik dat we vier jaar stilstand in het vooruitzicht hebben.""Waarom ik dan toch op haar stem? Dat laat zich raden. Trump staat voor alles wat slecht is in dit land. Trump staat voor haat. Ik ben niet bang dat-ie morgen wint, maar ik ben wel bang voor wat er achter Trumps populariteit zit. De helft van de Amerikanen zit blijkbaar vol haat.”“Ik heb al gestemd! In Florida nog wel. Mijn stem doet er tenminste toe, omdat het een swing state is. Ik woon al vijf jaar in Boston, maar ik wil geregistreerd blijven in mijn thuisstaat zodat mijn stem belangrijk blijft. Het is altijd een swing state namelijk.""En ja, zoals iedereen hier heb ik op Clinton gestemd. Zij is de enige van de twee die zich hard zal maken voor mijn rechten. Ik heb vier abortussen gehad en dat is mijn recht hier in dit land. Trump wil dat afpakken. Hij heeft gezegd dat abortusartsen gestraft moeten worden. Dat is toch bizar?"Is het belangrijk dat Clinton een vrouw is? "Dat interesseert me niet. Ik geloof niet in het man/vrouw-systeem. Hoewel ik best snap dat het een historische gebeurtenis zou zijn. Nu ik erover nadenk, als Trump het zou worden, is het ook historisch.”NOS op 3BuitenlandDeel artikel: