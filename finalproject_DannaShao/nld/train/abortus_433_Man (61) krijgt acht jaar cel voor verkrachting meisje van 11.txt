Een 61-jarige man uit Brunssum is veroordeeld tot acht jaar cel voor het verkrachten, eind 2016, van een meisje van elf. Ze is daardoor zwanger van hem geraakt. Arnold M. moet zijn slachtoffer en haar moeder ook 12.500 euro schadevergoeding betalen.Het Openbaar Ministerie had een gevangenisstraf van tien jaar geÃ«ist. M. is een vriend van de vader van het meisje. Zij liet na zestien weken zwangerschap een abortus plegen, waardoor de verkrachting aan het licht kwam. Uit dna-onderzoek van de foetus bleek toen dat M. de vader was. Het meisje kan zich van de verkrachting niks herinneren. Uit onderzoek is gebleken dat ze verdoofd is geweest met het krachtige slaapmiddel temazepam.Volgens de rechtbank is de man "zeer planmatig en berekenend" te werk gegaan om seks met het meisje te kunnen hebben. Ook heeft hij op geen enkele manier verantwoordelijkheid genomen voor zijn daden.M. wilde lange tijd niets zeggen over zijn rol, maar ontkende uiteindelijk dat hij het meisje heeft bedwelmd en verkracht en gaf haar de schuld. Wat hij precies heeft verklaard is niet bekend.BinnenlandDeel artikel: