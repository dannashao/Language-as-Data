Met een overweldigende meerderheid van de stemmen heeft het Poolse parlement het wetsvoorstel voor een totaalverbod op abortus van tafel geveegd. Tegen het voorstel was massaal gedemonstreerd.Ben Stanley@BDStanleyBreakdown by parties. “Za” means they voted to throw the bill out, “Przeciw” means they voted to keep going. https://t.co/SNDwxE8ByL11:196 oktober 2016Het wetsontwerp was afkomstig van het burgerinitiatief 'Stop Abortus', dat 450.000 handtekeningen voor het voorstel had ingezameld en werd gesteund door de Rooms-Katholieke kerk in Polen. In het parlement was aanvankelijk veel steun voor het wetsontwerp.Uiteindelijk stemden parlementsleden 352 tegen en 58 voor. De uitslag wordt gezien als een klap voor regeringspartij PiS.De Poolse vice-premier Gowin noemde de protesten gisteren al een lesje in nederigheid. Tienduizenden in zwart geklede vrouwen waren in verschillende steden de straat opgegaan.De huidige abortuswetgeving geldt al als een van de strengste van Europa. Abortus wordt alleen bij uitzondering toegestaan: in het geval van zwangerschap door incest of verkrachting, wanneer het leven van de moeder gevaar loopt of als de foetus ernstige afwijkingen vertoont.Volgens officiële cijfers worden er in Polen jaarlijks honderden legale abortussen uitgevoerd. Maar dit aantal zou in werkelijkheid veel hoger liggen, omdat vrouwen hun toevlucht zoeken in het buitenland, waar veel ruimere regels gelden voor een abortus.BuitenlandDeel artikel: