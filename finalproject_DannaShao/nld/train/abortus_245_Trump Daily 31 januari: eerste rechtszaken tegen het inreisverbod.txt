Arjen van der HorstCorrespondent in de Verenigde StatenArjen van der HorstCorrespondent in de Verenigde StatenGood morning!Trump maakt zijn keuze voor het Supreme Court bekend, de eerste rechtszaken tegen het omstreden inreisverbod en Obama laat weer van zich horen.De Trump Daily verschijnt ook als digitale nieuwsbrief, waarop je je kan abonneren. Dat doe je via  deze link. Elke doordeweekse dag krijg je dan om 06.00 uur een Trump Daily in je mailbox.Groet!Komende nacht (voor de liefhebbers: om 02.00 uur) maakt president Trump zijn voordracht voor het Supreme Court bekend. Na de dood van de Conservatieve rechter Scalia een jaar geleden was een zetel vrijgekomen. Obama had Merrick Garland naar voren geschoven als opvolger, maar de Republikeinen in de Senaat weigerden  zijn voordracht in behandeling te nemen.Donald J. Trump@realDonaldTrumpI have made my decision on who I will nominate for The United States Supreme Court. It will be announced live on Tuesday at 8:00 P.M. (W.H.)14:4330 januari 2017Trump had tijdens de verkiezingscampagne beloofd een conservatieve rechter à la Scalia te benoemen. Zijn shortlist bestaat uit drie namen: Neil Gorsuch, William H. Pryor Jr. en Thomas Hardiman. Stuk voor stuk staan ze bekend als conservatieve rechters.Democraten zijn nu van plan de Republikeinen een koekje van eigen deeg te geven. Gisteravond maakten ze bekend dat ze elke kandidaat van Trump gaan blokkeren. In de Senaat zetten ze het wapen van de filibuster  in tegen de voordracht van Trump.Je kon er gif op innemen: burgerrechtenorganisaties hebben de eerste rechtszaken aangespannen tegen het omstreden inreisverbod van president Trump. Volgens hen is het decreet ongrondwettelijk. De minister van Justitie van de staat Washington heeft de rechter gevraagd om de uitvoering van het decreet tijdelijk stil te leggen, in afwachting van de rechtszaak.De tegenstanders van het decreet krijgen nu steun uit onverwachte hoek. Sally Yates is, in afwachting van de benoeming van Jess Sessions, de waarnemend minister van Justitie. Yates, die nog is benoemd door Obama, betwijfelt of Trumps decreet wettelijk is. Ze heeft  opdracht gegeven  aan de advocaten van het ministerie om niet het decreet te verdedigen in rechtszaken die zijn aangespannen door tegenstanders.TWEET WATCH: Een reactie van Trump kon uiteraard niet lang uitblijven op zijn geliefde medium Twitter. Weer even later had Trump Sally Yates aan de kant gezet en vervangen door Dana Boente.Donald J. Trump@realDonaldTrumpThe Democrats are delaying my cabinet picks for purely political reasons. They have nothing going but to obstruct. Now have an Obama A.G.1:4531 januari 2017Het is een ongeschreven regel dat diplomaten geen politieke uitspraken doen, laat staan kritiek uiten op hun baas in het Witte Huis. Maar zoals we al eerder hebben geconstateerd: niets is gebruikelijk en traditioneel aan het presidentschap van Trump. Bij het ministerie van Buitenlandse Zaken circuleert nu een ontwerpbrief waarin diplomaten zich uitspreken tegen het inreisverbod voor burgers uit zeven moslimlanden. In het ministerie is het sowieso onrustig sinds het opstappen van de voltallige diplomatieke top.De ondernemer Charles Koch heeft hard uitgehaald naar het reisverbod van Trump. De uitspraak is opvallend. De steenrijke Koch is samen met zijn broer David een invloedrijke figuur in de Amerikaanse politiek. Ze pompten de afgelopen jaren vele miljoenen in de Tea Party, die in veel opzichten wegbereider was voor de opkomst van Donald Trump.Echt lang hield hij zijn stilzwijgen niet vol. Tien dagen na de inauguratie liet Barack Obama weer van zich horen. Via zijn woordvoerder liet de oud-president weten dat hij achter de protesten staat en dat hij zich zal blijven uitspreken tegen discriminatie van religieuze groepen.De invloed van religieus-rechts op de besluiten van Trump lijkt groter dan gedacht. Vorige week stelde hij per decreet de Global Gag Rule in, die Amerikaanse steun ontzegt aan organisaties die zich in het buitenland bezighouden met gezinsplanning en abortus. De afgelopen dagen circuleert een ontwerpresolutie, die rechten van homo's, lesbiennes en transgenders inperkt.LEESTIP – Een teken des tijds? Bekende dystopische boeken schoten naar de top van de bestsellerlijsten de afgelopen week. Het beroemde 1984 van George Orwell werd het best verkopende boek op Amazon. Ook It can’t happen here, de roman van Sinclair Lewis uit 1935 over de fascistische overname van de VS, is inmiddels uitverkocht bij Amazon. Ook andere dystopische klassiekers doen het ineens goed: Brave New World van Aldous Huxley, The Handmaid’s Tale van Margaret Atwood, Animal Farm van (opnieuw) Orwell, en Fahrenheit 451 van Ray Bradbury.LEESTIP - Over dystopieën gesproken... David Frum, de oude speechschrijver van George W. Bush en notoir Trump-basher, schetste  in The Atlantic hoe Amerika eruitziet in 2021 na vier jaar Trump. "Over the past generation, we have seen ominous indicators of a breakdown of the American political system. Donald Trump, however, represents something much more radical."BuitenlandDeel artikel: