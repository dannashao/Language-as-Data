De persoonlijke informatie van bijna 200 miljoen stemgerechtigde Amerikanen heeft voor iedereen toegankelijk op het internet gestaan.Het enige wat iemand nodig had om de informatie te vinden, was een internetverbinding en het specifieke webadres. Dat meldt beveiligingsonderzoeker Chris Vickery van UpGuard, die vaker dit soort zaken heeft ontdekt.De informatie, totaal 1100 GB, stond op een gehuurde server van Amazon en was niet met een wachtwoord beveiligd. Inmiddels is dit aangepast.Het ging onder meer om geboortedata, adressen, telefoonnummers en politieke voorkeuren. De informatie is afkomstig van het marketingbureau Deep Root Analytics, dat deze informatie verzamelde in opdracht van de Republikeinse partij.De informatie kon worden gebruikt om bijvoorbeeld te zien hoe kiezers aankeken tegen wapenbezit, stamcelonderzoek en abortus. Ook was er informatie over iemands geloofsovertuiging en etniciteit bekend. De gegevens komen uit diverse bronnen, van politieke organisaties tot internetforum Reddit."We nemen alle verantwoordelijkheid voor de ontstane situatie", zegt de oprichter van Deep Root Analytics tegen techsite Gizmodo. "Voor zover we nu kunnen zien denken we niet dat we zijn gehackt."In Amerika is het heel gebruikelijk dat er veel informatie wordt verzameld over kiezers, maar die hoort heel goed afgeschermd te worden.In december vorig jaar stuitte beveiligingsonderzoeker Vickery op de gegevens van 191 miljoen Amerikanen. Het ging toen om 300 GB aan gegevens en het was onduidelijk van wie de database was.BuitenlandTechDeel artikel: