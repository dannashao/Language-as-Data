Een kantoor van een anti-abortusorganisatie in de Amerikaanse staat Wisconsin is gisteren in brand gestoken, meldt de politie van de stad Madison. In het pand waren geen mensen aanwezig. De brandweer kon de brand snel blussen.De brandstichting komt bijna een week nadat een ontwerpbesluit was uitgelekt dat het Amerikaanse Hooggerechtshof op het punt staat het recht op abortus te schrappen. Dat leidde tot protesten door heel het land, onder meer bij de zetel van het hof in de hoofdstad Washington.De anti-abortusorganisatie legt zelf een verband tussen de brandstichting en de protesten. "Dit komt voort uit de woede en het gebrek aan tolerantie van voorstanders van abortus", zegt de voorzitter van Wisconsin Family Action. "Maar we geven niet op. Er staat te veel op het spel."De politie zegt dat er een molotovcocktail het gebouw in werd gegooid, maar dat die niet is ontvlamd. Daarop werd vermoedelijk alsnog brandgesticht. De politie heeft niet gezegd of er al verdachten zijn gearresteerd.Er werd ook een graffiti-tekst op het kantoor achtergelaten: "Als abortussen niet veilig zijn, zijn jullie dat ook niet." Volgens de non-profitorganisatie die tegen abortus lobbyt, zit een "linkse anarchistische groepering" achter de brandstichting.Alexander Shur@AlexanderShurBREAKING: Somebody vandalized and allegedly threw Molotov cocktails into Wisconsin Family Action’s — an anti-abortion rights group — Madison office, writing w/ graffiti, “If abortions aren’t safe, then you aren’t either.”

Story TK https://t.co/6Wfnyeh9hQ17:138 mei 2022In het ontwerpvonnis dat vorige week uitlekte via de website Politico staat dat het Hooggerechtshof de historische uitspraak Roe versus Wade uit 1973 wil terugdraaien, de rechtszaak die het fundament van het abortusrecht vormt. Vijf van de negen rechters willen het voortaan aan individuele staten overlaten of abortus legaal blijft.Het lek leidde de afgelopen dagen tot protesten door het hele land. In verschillende grote steden kwamen honderden betogers bijeen om te demonstreren voor het recht van vrouwen om zelf een keuze te maken.Ook op de Dam in Amsterdam werd afgelopen weekend uit solidariteit betoogd:President Biden sprak van een "een radicaal besluit". Volgens hem is het belangrijk dat kiezers tijdens de tussentijdse verkiezingen in november politici kiezen die het recht op abortus beschermen.In Wisconsin onderstrepen politici ook dat de strijd om abortus met woorden moet worden gevoerd, niet met geweld. "Geweld tegen mensen met andere overtuigingen wijzen we af. Geweld is nooit het antwoord", zei de Democratische gouverneur Evers in een reactie.Senator Nelson van de staat, eveneens een Democraat, was het met hem eens. "Ik ben voor het beschermen van vrouwenrechten, maar dat moet wel op de juist manier gebeuren. Geweld en verwoesting zijn nooit de oplossing, gelukkig raakte er niemand gewond."BuitenlandDeel artikel: