President Trump zet zich in om de experimentele behandeling met antilichamen die hij kreeg tegen covid-19 zo snel mogelijk te laten goedkeuren. De Amerikaanse overheid verwacht eind dit jaar gratis een miljoen doses te kunnen leveren aan de bevolking. Maar het plan roept vraagtekens op.Los van de kritiek uit medische hoek dat het nut van het medicijn nog niet onomstotelijk is bewezen, zijn er ook ethische bezwaren. Zo is duidelijk geworden dat de ceo van de producerende farmaceut Regeneron lid is geweest van Trumps golfresort in New York. En dat de twee elkaar regelmatig hebben gesproken over de coronacrisis en dat Trump in het verleden aandelen heeft gehad in het bedrijf.De president, die tot begin deze week nog in het ziekenhuis lag, prees onlangs in een Twittervideo de behandeling REGN-COV2 van Regeneron. "We gaan dit medicijn voor je regelen en het wordt gratis", zei hij over de cocktail van antilichamen, die nog in de experimentele fase is. "Je wordt er snel beter van, net zoals ik."Donald J. Trump@realDonaldTrumpA MESSAGE FROM THE PRESIDENT! https://t.co/uhLIcknAjT23:497 oktober 2020Trump noemt de behandeling een zegen en stelt dat het hem geholpen heeft te herstellen van covid-19. Die claim is volgens artsen niet hard te maken. De president heeft namelijk nog andere medicijnen gehad en daardoor valt niet met zekerheid te zeggen of REGN-COV2 de doorslag heeft gegeven.Dat neemt niet weg dat de behandeling veelbelovend wordt genoemd door specialisten. Het middel is inmiddels getest op zo'n 275 personen, schrijft The Guardian. Dat is veel te weinig om het goed te laten keuren voor grootschalig gebruik, waarschuwen medici in de VS. Toch is dat waar Trump op inzet.De president prees eerder medicijnen aan waarvan door de medicijnwaakhond FDA werd betwist of ze effectief zijn tegen covid-19. In de aanloop naar de presidentsverkiezingen op 3 november lijkt hij erop gebrand versneld medicijnen of zelfs een vaccin tegen de ziekte vrij te geven.In een radio-interview benadrukte de president nu dat hij de FDA zo snel mogelijk wil overtuigen om het antilichamenmedicijn groen licht te geven. Die toestemming moet gelden voor zowel Regeneron als voor farmaceut Eli Lilly & Co.De Amerikaanse overheid heeft in juli een deal gesloten met Regeneron. In het kader van Operation Warp Speed kreeg het bedrijf 450 miljoen dollar voor 300.000 doses van het experimentele medicijn. Het is nog onduidelijk wat de prijs van het medicijn wordt na de gratis fase in de VS.Het aandeel Regeneron zit sinds het begin van de coronacrisis in de lift. Volgens de Financial Times is de koers sinds januari met zo'n 60 procent gestegen. Toen duidelijk werd dat de president het gebruikte en het vervolgens prees, schoot het aandeel omhoog.Wanneer Trump aandelen heeft gekocht in het bedrijf is niet duidelijk. Uit overheidsdocumenten blijkt wel dat hij de aandelen tussen juni 2016 en juni 2017 heeft verkocht. Dat leverde hem een winst op van tussen de 50.000 en 100.000 dollar.Analisten zeggen tegen de Financial Times dat de wetenschappelijke expertise van Regeneron doorslaggevend is geweest voor de overheidsdeal, omdat het lukte om binnen een paar maanden een potentieel medicijn te ontwikkelen.Overigens heeft het middel REGN-COV2 ook een link met Nederland. Het bedrijf meldt dat de cocktail van antilichamen is getest met behulp van niercellen van een abortus in Nederland in de jaren 70. Dat is opvallend, omdat de regering-Trump tegen abortus is.BuitenlandDeel artikel: