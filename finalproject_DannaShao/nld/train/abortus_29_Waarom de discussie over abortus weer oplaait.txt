Raquel SchilderRaquel SchilderVandaag staan in Utrecht voor- en tegenstanders van de keuze op abortus tegenover elkaar. De christelijke pro-life-organisatie Schreeuw om Leven organiseert daar de Mars voor het Leven. Ze demonstreren onder meer tegen het recht op abortus.Ook het Humanistisch Verbond wordt in Utrecht verwacht. Gehuld in rode mantels, bekend van de serie The Handmaid's Tale, demonstreren zij juist vóór het keuzerecht van de vrouw. En dus tegen de Mars voor het Leven.De abortusdiscussie leek verstomd, maar lijkt weer op te laaien. Hoe dat komt?NOS op 3 legt het je uit:Ondanks dat PvdA en GroenLinks deze week een wetsvoorstel indienden om de abortuspil bij de huisarts te krijgen, ligt het abortusvraagstuk politiek gezien even stil.De regerende partijen hebben namelijk met elkaar afgesproken dat ze 'medisch-ethische-kwesties' voorlopig even laten voor wat het is. Maar dat betekent niet dat ze zich er niet over uitspreken.Gert-Jan Segers, leider van de ChristenUnie, spreekt straks bij de Mars voor het Leven. En D66 publiceerde eerder deze week een video waarin ze benadrukken dat vrouwen nog steeds 'baas in eigen buik' zijn, en dat vooral ook moeten blijven.NOS op 3BinnenlandDeel artikel: