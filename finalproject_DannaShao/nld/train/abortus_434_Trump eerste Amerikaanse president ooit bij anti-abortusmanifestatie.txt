Alisja Winkelredacteur Bureau WashingtonAlisja Winkelredacteur Bureau WashingtonPresident Trump heeft in Washington een speech gehouden bij de March For Life, een manifestatie voor het ongeboren kind. Daarmee is hij de eerste Amerikaanse president ooit die zelf aanwezig is bij de manifestatie, sinds die 47 jaar geleden voor het eerst werd gehouden.Met zijn aanwezigheid onderstreept Trump zijn steun aan de anti-abortus-beweging in de Verenigde Staten. "Iedereen is het waard om beschermd te worden. Ieder mens, geboren en ongeboren, is gemaakt naar het beeld van de almachtige God", zei Trump.Trump kreeg luid applaus toen hij op het podium kwam:Trump sprak de menigte al eerder toe: in 2017 via een live-verbinding en de afgelopen twee jaar met een videoboodschap. Vice-president Mike Pence is sinds zijn aantreden ieder jaar aanwezig om de menigte toe te spreken. Dat de president dat nu doet, is dus een novum.Op de bijeenkomst zijn duizenden mensen afgekomen. De 13-jarige Elizabeth is met vriendinnen van de katholieke scoutinggroep gekomen. Ze heeft een bord met een panda erop met de leus 'Red de mensenbaby's'. Elizabeth is trots om vandaag bij de historische speech van Trump te zijn. Op de vraag of ze later een abortus zou overwegen, is ze resoluut: "Absoluut niet!" En als vriendinnen daar wel zouden doen? "Dan zijn het niet echt vriendinnen."Ann en Leroy (63) komen al jaren naar de Mars voor Leven. Dat er dit jaar weer veel jongeren zijn, geeft ze hoop. Ook vinden ze Trumps aanwezigheid een goed teken. Dat de president vroeger voor een vrije keuze was, maakt hen niet uit. "Die keuze is in het verleden, ik ben blij dat hij van mening is veranderd, daar gaat het uiteindelijk om."John (37) is met zijn vier kinderen voor het eerst aanwezig. "Ik hoop dat mijn kinderen van deze mars leren dat voortplanting consequenties heeft. Twee mensen maken een leven en dat leven heeft rechten. Adoptie is een prima optie als je niet klaar bent voor een kind."De Mars voor Leven wordt elk jaar gehouden, als protest tegen de uitspraak van de historische Roe versus Wade-rechtszaak uit 1973. Het Hooggerechtshof concludeerde toen dat verschillende wetten op staatsniveau, die abortus in die tijd illegaal maakten, in strijd waren met de grondwet. Door die uitspraak werden deze staatswetten ongeldig verklaard en werd abortus in de hele VS legaal. Nog steeds is Roe versus Wade een van de meeste spraakmakende uitspraken van het Hooggerechtshof.Door de jaren heen zijn er talloze pogingen gedaan om abortus alsnog te kunnen afschaffen. Vooral sinds Trump president is, proberen conservatieven de wetten aan te passen. Zo zijn er vorig jaar in meer dan tien staten 304 wetsvoorstellen ingediend om abortus te beperken. Tot nu toe werden dit soort wetten geweerd door het overkoepelende precedent van Roe versus Wade, maar sinds het aantreden van Trump zien anti-abortusbewegingen een kans om daar verandering in te krijgen.Trump heeft sinds zijn aantreden al 187 nieuwe, conservatieve rechters aangewezen. Vooral het feit dat de Republikeinse president twee ultraconservatieve rechters in het Hooggerechtshof heeft kunnen benoemen, onder wie de controversiÃ«le rechter Brett Kavanaugh, is cruciaal. Om Roe versus Wade ongeldig te verklaren, is een conservatieve meerderheid bij het hoogste rechtsorgaan enorm belangrijk.Met de verkiezingen in aantocht is het niet gek dat Trump er dit jaar voor heeft gekozen om zelf bij de manifestatie aanwezig te zijn. Door de menigte toe te spreken, wil hij een goede indruk maken op zijn conservatieve achterban. Een slimme zet, vindt opiniepeiler John Zogby. Volgens hem kan Trumps aanwezigheid vooral indruk maken op conservatieve jonge vrouwen, een belangrijke doelgroep in verkiezingsperiodes.Bovenal is zijn steun voor de anti-abortus beweging een goede manier om christelijke kiezers aan zijn kant te houden. Door zijn twee scheidingen en gebrekkige interesse in religie voordat hij verkozen werd, zijn sommige christenen sceptisch over de president. Maar, doordat hij zich fel uitspreekt tegen abortus in een laat stadium van de zwangerschap en omdat hij subsidies voor abortus heeft beperkt, wist hij tot nu toe veel christelijke kiezers voor zich te winnen.Opmerkelijk is dat Trump niet altijd een felle tegenstander van abortus is geweest. In een interview met NBC News eind jaren 90 zei hij zelfs een voorstander te zijn van het recht op abortus en zei hij dat hij abortus "nooit zou verbieden" als hij president was.De Mars voor Leven staat in sterk contrast met de vrouwenmars die vorige week in Washington werd gehouden. Gehuld in roze mutsen kwam duizenden mensen naar de hoofdstad om zich sterk te maken voor de rechten van de vrouw, waaronder het recht op abortus. De protestborden met leuzen als 'mijn lichaam, mijn keuze' zijn vandaag vervangen voor borden met teksten als 'het is een kind, geen keuze'.BuitenlandDeel artikel: