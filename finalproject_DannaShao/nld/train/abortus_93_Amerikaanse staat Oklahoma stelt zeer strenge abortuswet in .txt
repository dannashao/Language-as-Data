De gouverneur van de Amerikaanse staat Oklahoma heeft een wet ondertekend waarmee het verboden wordt abortussen uit te voeren als er een hartslag van de embryo is waar te nemen. Dat is meestal rond de zesde week van de zwangerschap.De aangescherpte abortuswet in de staat die door de Republikeinen wordt geleid, gaat per direct in.Gouverneur Stitt zegt op Twitter trots te zijn op het ondertekenen van de wet. "Ik wil dat Oklahoma de sterkste pro-life-staat van het land wordt", schreef hij erbij.Governor Kevin Stitt@GovStittI am proud to sign SB 1503, the Oklahoma Heartbeat Act into law.

I want Oklahoma to be the most pro-life state in the country because I represent all four million Oklahomans who overwhelmingly want to protect the unborn. https://t.co/XQr7khRLRa23:423 mei 2022Door de wet kan iedereen die "helpt bij of aanzet tot" abortus worden aangeklaagd door priv√©personen. Dat lijkt op het 'klikspaanprincipe' in de soortgelijke, zeer strenge abortuswet die in september vorig jaar werd aangenomen in Texas. In de praktijk komt het erop neer dat mensen waarvan het vermoeden bestaat dat ze hebben geholpen bij een abortus door iedereen aangeklaagd kunnen worden tot bedragen van 10.000 dollar.In de eerste maanden na invoering van de wet in Texas is het aantal abortussen in die staat drastisch afgenomen, schrijft persbureau AP. Veel vrouwen gingen daardoor naar buurstaten, zoals Oklahoma.Onder de nieuwe wet is abortus in Oklahoma na zes weken enkel nog toegestaan in medische noodgevallen. Er zijn geen uitzonderingen voor zwangerschappen door bijvoorbeeld verkrachting of incest. De termijn van zes weken is omstreden, omdat blijkt dat veel vrouwen dan nog niet weten dat ze zwanger zijn.De aanscherping van de abortusregels in de staat komt op een saillant moment in de VS: gisteren lekte uit dat het Hooggerechtshof op het punt staat om het landelijk recht op abortus af te schaffen.In verschillende Amerikaanse steden gingen demonstranten de straat op:Het hof wil daartoe twee uitspraken die dat recht regelen vernietigen, waaronder de uitspraak in de beroemde zaak Roe v. Wade, zo stond in een gelekt document.In de baanbrekende zaak Roe v. Wade oordeelde het Hooggerechtshof in 1973 dat een vrouw een grondwettelijk recht op abortus heeft. Sindsdien vormt die zaak het fundament van het abortusrecht in de VS. Al decennia pogen tegenstanders van abortus Roe v. Wade nietig te laten verklaren.Opperrechter John Roberts benadrukte in een eerste reactie dat het document een concept was en dat er nog geen definitief standpunt van het hof is. Verder kondigde hij een onderzoek aan naar het lek.De Amerikaanse president Biden heeft al gezegd zich te gaan verzetten als het besluit van het hof zo uitpakt als nu is aangekondigd. Hij noemde het document "radicaal" en de keuzevrijheid van vrouwen "fundamenteel".BuitenlandDeel artikel: