Zwangere vrouwen moeten al in de dertiende week van hun zwangerschap een extra echo kunnen krijgen. Dat schrijft de Gezondheidsraad in een advies aan minister Schippers.Nu krijgen zwangere vrouwen pas bij twintig weken een echo die kan aantonen of er ernstige afwijkingen zijn, maar dan is er niet veel tijd meer om te beslissen over een abortus. De grens voor abortus ligt bij 24 weken."Met een extra vroege echo kunnen bijvoorbeeld ernstige hersenafwijkingen en skeletafwijkingen worden gedetecteerd", zegt voorzitter Van Gool van de Gezondheidsraad. De helft van alle ernstige afwijkingen zou met een echo bij dertien weken kunnen worden aangetoond.Volgens de Gezondheidsraad blijft de echo bij twintig weken nog wel nodig, omdat dan afwijkingen kunnen worden gezien die bij dertien weken nog niet zichtbaar zijn. Het gaat dan om bijvoorbeeld hartafwijkingen.De raad wil dat alle prenatale onderzoeken gratis zijn, zodat alle vrouwen daarvan kunnen gebruikmaken.BinnenlandDeel artikel: