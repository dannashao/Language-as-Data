In de Amerikaanse staat Georgia heeft een kandidaat van de Republikeinen een verkiezing gewonnen die wordt gezien als een belangrijke aanwijzing over de populariteit van president Trump. Karen Handel heeft de jonge Democraat Jon Ossof verslagen, die steun kreeg van Trump-tegenstanders in het hele land.Het ging om een verkiezing voor een vrijgekomen zetel in het Huis van Afgevaardigden, die al tientallen jaren in handen is van de Republikeinen. Als Ossof had gewonnen, zou dat een slecht teken zijn voor de kansen van de Republikeinse hervormingsplannen van onder meer de gezondheidszorg.De Democraten roken een kans om de Republikeinen te verslaan, vertelt correspondent Arjen van der Horst. "Trump is bijzonder impopulair in het land en hij had het district in november maar nipt gewonnen van Clinton. Daarom hadden de Democraten deze verkiezingen aangewezen als d√© belangrijke test van dit jaar."Als het de Democraten hier niet lukt, waar dan wel?Ze zagen ook mogelijkheden vanwege het soort kiezers in het district. Het gaat om merendeels East Coast Republicans, die graag een kleinere overheid en lagere belastingen willen, maar niet zo streng in de leer zijn als het gaat om sociale kwesties als abortus en homohuwelijk."Als de Democraten de meerderheid in het Huis van Afgevaardigden willen afpakken van de Republikeinen, dan moeten ze dit soort districten gaan winnen", zegt Van der Horst. "Als het ze hier niet lukt, waar dan wel?"Zij en de Republikeinen gaven daarom heel veel geld uit om de zetel binnen te slepen. Met meer dan 50 miljoen dollar was het de duurste campagne voor een Amerikaanse Congreszetel ooit.De zetel is vrijgekomen door de benoeming van Tom Price tot minister van Gezondheidszorg. Nu Handel de zetel voor de Republikeinen heeft behouden, wordt dat gezien als signaal dat Republikeinen in het Huis van Afgevaardigden nog stevig in het zadel zitten.Toen bekend werd dat Handel had gewonnen, scandeerden haar aanhangers "Trump! Trump! Trump!". Vervolgens zei Handel dat ze speciaal haar dank wilde uitspreken aan de president van de Verenigde Staten.Donald Trump reageerde verheugd.Donald J. Trump@realDonaldTrumpThank you @FoxNews "Huge win for President Trump and GOP in Georgia Congressional Special Election."4:3321 juni 2017BuitenlandDeel artikel: