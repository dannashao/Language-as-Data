De abortusboot van Women on Waves heeft de territoriale wateren van Guatemala verlaten. Het schip kwam daar woensdag aan en werd direct door het leger geblokkeerd.Volgens een woordvoerder werd het voor de bemanning te gevaarlijk om te blijven. Documenten van een rechtszaak die in opdracht van Women on Waves was aangespannen door een mensenrechtenadvocaat zijn verdwenen, zegt ze. Ook dreigde een celstraf voor de bemanning nadat het leger een aanklacht had ingediend. "We zouden de toegang tot een militair terrein hebben geschonden. Daar staat een celstraf op."De boot werd woensdag bij aankomst in een haven aan de zuidkust van het Centraal-Amerikaanse land aan de ketting gelegd. Marine en leger verhinderden het Nederlandse schip de toegang. De woordvoerder wil niet zeggen waar de abortusboot nu naartoe gaat. "We willen de bemanning eerst even rust gunnen."In Guatemala is abortus verboden, tenzij het leven van de moeder op die manier gered kan worden. Women on Waves bestrijdt dat ze abortussen uitvoeren in het land, omdat alle abortussen worden uitgevoerd in internationale wateren. De boot valt op dat moment onder Nederlands recht, omdat het een Nederlands schip is.BinnenlandBuitenlandDeel artikel: