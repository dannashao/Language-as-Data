Minister Schippers gaat de wet veranderen zodat vrouwen bij hun huisarts om een abortuspil kunnen vragen. Dat schrijft ze in een brief aan de Tweede Kamer.In maart zei Schippers al dat ze wil dat huisartsen die mogelijkheid krijgen.Met de pil kunnen zwangerschappen tot 6,5 weken worden afgebroken. Volgens de beroepsgroep van huisartsen is de pil in die periode, dat is zestien dagen overtijd, veilig en effectief. In de weken daarna wordt de kans op complicaties groter.Schippers denkt dat de huisarts van meerwaarde is voor vrouwen die onbedoeld zwanger zijn, omdat die hen goed kent. Ook denkt ze dat de huisarts daardoor beter naar andere oplossingen kan kijken. "Er kan daarmee niet gezegd worden dat de betrokkenheid van een huisarts drempelverlagend werkt", schrijft Schippers.De minister denkt dat het plan zal leiden tot een "intensief parlementair debat". Weerstand is voor haar geen reden om af te zien van de wijziging: "Behoedzaamheid brengt ook met zich mee dat als er echt redenen zijn om de wet te wijzigen, we ons dan niet moeten laten terugschrikken door de gevoeligheid over het onderwerp."Het kenniscentrum voor seksualiteit Rutgers is blij met de plannen van de minister. Volgens het centrum hebben vrouwen op deze manier meer keuzemogelijkheden om een ongewenste zwangerschap in een vroeg stadium af te breken.Op dit moment kan de pil alleen door abortusklinieken en ziekenhuizen met een abortusvergunning worden voorgeschreven.PolitiekDeel artikel: