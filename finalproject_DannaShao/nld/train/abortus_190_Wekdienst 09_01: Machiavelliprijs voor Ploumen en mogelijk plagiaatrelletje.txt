Goedemorgen! Vandaag bezoekt brexit-onderhandelaar Michel Barnier de Tweede Kamer. En Noord- en Zuid-Korea zijn voor het eerst in twee jaar weer officieel met elkaar in gesprek.Het is droog met landinwaarts lichte vorst. Overdag hier en daar wat zon, maar ook zijn er veel wolkenvelden. Later in de middag en avond kan het in het oosten gaan regenen. Het wordt 3 tot 7 graden.Ga je vandaag op pad? Dit is het overzicht van de files en wegwerkzaamheden en de situatie op het spoor.• De Franse president Macron is op bezoek in China. Vandaag spreekt hij daar met president Xi Jinping. Ze gaan het hebben over Noord-Korea, het klimaat en economische samenwerking.• De Europese brexit-onderhandelaar Michel Barnier, misschien wel de belangrijkste man als het gaat om de economische toekomst van Nederland, bezoekt vandaag de Tweede Kamer. Hij heeft ook gesprekken met de werkgeversorganisaties en met premier Rutte en minister Zijlstra van Buitenlandse Zaken.• In Eindhoven wordt gestart met de sloop van de parkeergarage bij Eindhoven Airport, die vorig jaar mei instortte. De verwachting is dat die klus drie maanden gaat duren.• Bij Lobith, waar de Rijn vanuit Duitsland ons land binnenkomt, zal de waterstand komende nacht oplopen tot ongeveer 14,65 meter boven NAP. Dat is naar verwachting de piek van het hoogwater. Normaal voor deze tijd van het jaar is 12 meter boven NAP.Noord- en Zuid-Korea zijn voor het eerst in twee jaar weer officieel met elkaar in gesprek. Voornaamste gespreksonderwerp in de grensplaats Panmunjom is de mogelijke Noord-Koreaanse deelname aan de Olympische Winterspelen. Ook verbetering van de onderlinge betrekkingen staat op de agenda, maar hete hangijzers zoals de kernproeven van Noord-Korea zullen vermoedelijk niet worden besproken.• Oud-minister Ploumen (PvdA) krijgt dit jaar de Machiavelliprijs voor haar initiatief SheDecides. Daarmee zamelt ze geld in voor seksuele voorlichting en veilige abortus in ontwikkelingslanden.• Nederlanders hebben afgelopen jaar een recordaantal buitenlandse vakanties geboekt, blijkt uit cijfers van het NBTC. Het aantal reizen steeg met 7 procent naar ruim 19 miljoen. De populairste bestemmingen waren Duitsland, Frankrijk en Spanje.• En in Oosterhout is een arrestatieteam een recyclingbedrijf binnengevallen. De politie ramde het toegangshek met een pantservoertuig. Wat de reden was van de inval, is niet bekend.Popzangeres Lana Del Rey zegt dat ze door Radiohead is aangeklaagd vanwege plagiaat. Een nummer van haar zou te veel lijken op de hit Creep - waarvoor de Britse band opvallend genoeg zelf in het verleden is veroordeeld wegens auteursrechtinbreuk."Hoewel mijn nummer er niet op geïnspireerd was, denkt Radiohead van wel", schrijft de zangeres op Twitter. "Ik bood ze 40 procent van de royalty's, maar ze accepteren alleen 100 procent." Luister hieronder en oordeel zelf.Fijne dag!BinnenlandDeel artikel: