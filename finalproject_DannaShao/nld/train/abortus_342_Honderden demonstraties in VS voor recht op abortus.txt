In tientallen Amerikaanse steden zijn mensen de straat op gegaan om zich uit te spreken voor het recht op abortus. Op de meer dan 600 demonstraties kwamen vele tienduizenden mensen af.Aanleiding is een nieuwe wet die in de staat Texas is aangenomen. Die geldt als de strengste abortuswet van de VS en verbiedt vrouwen hun zwangerschap af te breken als er een hartslag waarneembaar is, wat vaak na zes weken het geval is.In Washington D.C. liepen de demonstranten naar het hooggerechtshof, dat zich op 1 december buigt over de abortuswet van Mississippi. In die staat is het verboden een zwangerschap na vijftien weken af te breken. De uitspraak in deze zaak kan een precedentwerking hebben voor de abortuswetgeving in andere staten.Voorstanders van een ruimere abortuswetgeving vrezen dat het overwegend conservatieve hof het recht op abortus zal beperken. De uitspraak volgt volgend jaar.Duizenden vrouwen gingen de straat op:BuitenlandDeel artikel: