Goedemorgen! In Parijs start het megaproces tegen de verdachten van de aanslagen van 2015. En in de Tweede Kamer gaat het over dubbele petten: kun je staatssecretaris worden en je Kamerzetel behouden?audiofragmentDe wekdienst liever luisteren?Eerst het weer: vandaag is het zonnig en in bijna heel het land zomers warm. Vanaf morgen is er meer bewolking en neemt de kans op buien toe. Hoewel het dan wat koeler wordt, blijft het vrij warm voor begin september.Ga je de weg op? Hier vind je het overzicht van de files en werkzaamheden. Check hier de dienstregeling voor het spoor.Het Mexicaanse Hooggerechtshof heeft geoordeeld dat het strafbaar stellen van abortus ongrondwettelijk is. De uitspraak is een grote overwinning voor pro-abortus-activisten in het conservatieve rooms-katholieke land. De voorzitter van het hof noemde de uitspraak een keerpunt voor alle vrouwen, vooral de kwetsbaarste.Het hof oordeelde over een wet in de noordelijke deelstaat Coahuila, die grenst aan Texas, waar abortus strafbaar was gesteld. Die wet moet nu van tafel en ook voor de rest van het land zal het oordeel van het hoogste rechtsorgaan vergaande consequenties hebben, is de verwachting. In veel deelstaten in Mexico zijn nog strenge wetten van kracht tegen abortus. Honderden vrouwen, veelal uit arme milieus, zitten gevangenisstraffen uit.Het was een doelpuntenfestijn, gisteravond in de Johan Cruijff Arena. Het Nederlands elftal versloeg Turkije in de WK-kwalificatie met 6-1. Nederland gaat nu aan de leiding in poule G en heeft daarmee het bereiken van het WK in Qatar volgend jaar weer volledig in eigen hand. Dus was de stemming bij bondscoach Louis van Gaal na afloop opperbest, hoewel hij erkende dat hij behoorlijk vermoeid was na een intensieve Oranjeweek.Bekijk alle doelpunten nog eens in de samenvatting:Fijne woensdag!BinnenlandDeel artikel: