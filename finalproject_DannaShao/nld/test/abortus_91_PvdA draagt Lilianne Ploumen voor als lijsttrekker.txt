Lilianne Ploumen wordt als het aan het PvdA-bestuur ligt de nieuwe lijsttrekker bij de Tweede Kamerverkiezingen. Zaterdag houdt de partij een digitaal congres om de lijst, inclusief lijsttrekker, definitief vast te stellen.Ploumen wordt dan de opvolger van Lodewijk Asscher, die vorige week terugtrad vanwege zijn rol in de toeslagenaffaire. "Ik heb een paar rare dagen achter de rug", zei ze op de perspresentatie in Amsterdam. "Ik moest mij afvragen, ben ik er klaar voor? Ja, zeg ik vandaag."Op de perspresentatie vertelde Ploumen waarom ze lijsttrekker van de PvdA wil worden:De kandidaat-lijstrekker zei dat ze wil opkomen voor mensen die zich minder voelen dan een ander. "Als je niet serieus wordt genomen omdat je een vrouw bent. Als je niet gehoord wordt."Alvast voorbeschouwend op de formatie na de verkiezingen noemde Ploumen het "ondenkbaar" dat de PvdA in een kabinet zou gaan zonder andere linkse partij. Asscher had iets dergelijks eerder ook afgesproken met GroenLinks-leider Klaver.Ploumen stond als nummer 3 op de lijst en trad de afgelopen dagen al op als waarnemend fractievoorzitter. Daarvoor was ze vice-fractievoorzitter.De 58-jarige Ploumen heeft ruime ervaring in Den Haag. In kabinet Rutte II was ze minister voor Ontwikkelingssamenwerking. In die rol verwierf ze internationaal enige faam door de oprichting van She Decides. Daarmee zamelde ze geld in voor seksuele voorlichting en veilige abortus in ontwikkelingslanden. Ze startte dat initiatief toen president Trump de financiering beÃ«indigde van organisaties die vrouwen helpen bij abortus.Ploumen kwam na haar ministerschap in de Kamer met voorkeurstemmen. Ze stond bij de verkiezingen van 2017 op plaats 10 van de PvdA-lijst, terwijl de partij negen zetels haalde. Van 2007 tot en met 2012 was Ploumen voorzitter van de PvdA.Als het lijsttrekkerschap van Ploumen komend weekend definitief wordt, is ze de eerste vrouwelijke partijleider van de sociaaldemocraten.Vorige week noemde Ploumen het vertrek van Asscher een klap:PolitiekDeel artikel: