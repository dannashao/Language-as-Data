Voormalig minister van Financiën en ex-bankier Gerrit Zalm volgt Herman Tjeenk Willink op als informateur. Het CDA, D66 en ChristenUnie gaan akkoord met het VVD-voorstel om deze prominente partijgenoot de formatiegesprekken te laten doen, zo bevestigen Haagse bronnen.Politiek verslaggever Dominique van der Heyde vertelt over de laatste ontwikkelingen in de formatie en de rol die Zalm op zich zal moeten nemen.In Londen zijn premier May en de leider van de Noord-Ierse protestantse partij DUP het eens geworden over samenwerking. Er is geen sprake van een formele coalitie. De partij van DUP-leider Arlene Foster steunt de minderheidsregering van May.De partij van Foster zal geen makkelijke partner worden voor May. De DUP is eurosceptisch, en vooral conservatief: tegen homohuwelijk en tegen abortus. Het akkoord levert de Noord-Ieren de komende twee jaar 1 miljard pond aan financiële steun. Nieuwsuur spreekt vanavond met professor politieke wetenschappen John Curtice in Londen.Nu de gaskraan in Groningen iets wordt teruggedraaid, richt het beleid zich op kleinere gasvelden in Nederland. In Woerden, in het Groene Hart, ligt zo'n veld. Het Canadese bedrijf Vermilion Energy is eigenaar en wil er naar gas gaan boren.Maar bewoners zien dat niet zitten en zijn een actie gestart. Ze zijn bang dat hen hetzelfde lot boven het hoofd hangt als de gedupeerde Groningers. Vermilion Energy probeert inwoners gerust te stellen, maar die woorden worden door alle onrust en schade in Groningen niet meer geloofd. In Nieuwsuur is ombudsman Reinier van Zuthpen te gast.Naast een bloedige burgeroorlog en hongersnood is in Jemen nu ook nog de cholera uitgebroken. De Verenigde Naties hebben alarm geslagen. Er lijden vermoedelijk meer dan 200.000 mensen aan de ziekte, en het heeft al meer dan 1300 mensen het leven gekost.Onder de zieken en de doden zijn veel kinderen. Door de oorlog hebben bijna 15 miljoen mensen geen toegang tot schoon drinkwater en sanitaire voorzieningen. Daardoor kan cholera zich snel verspreiden. Omdat veel Jemenieten ondervoed zijn, zijn ze ook extra kwetsbaar.Nieuwsuur spreekt met Marije Broekhuijsen, die als noodhulpexpert voor Unicef werkt in Jemen, en Midden-Oosten-expert Carolien Roelants.NieuwsuurBinnenlandDeel artikel: