Een groep Indiase mensenhandelaren heeft een onbekend aantal baby's van hun moeder afgepakt en verkocht aan een adoptiecentrum. De lokale politie zegt dat elf mensen daarvoor zijn opgepakt.Ongetrouwde vrouwen die voor een abortus naar een priv√©kliniek gingen, zijn mogelijk door personeel onder druk gezet om geen abortus te plegen, maar de baby te verkopen. Ook werd tegen vrouwen gezegd dat de baby dood was geboren.In werkelijkheid werd de baby verkocht. Volgens lokale media werd voor een meisje bijna 1400 euro betaald, een jongetje bracht meer dan 4000 euro op. De kindjes werden na de bevalling in koekdozen naar een adoptiecentrum vervoerd en verkocht aan kinderloze stellen.De politie kwam de handel op het spoor bij een inval in de kliniek. Daar vonden agenten twee baby's in kartonnen dozen in een voorraadkast.Mensenhandel komt in India veel voor. Volgens de autoriteiten zijn er vorig jaar bijna 7000 gevallen aan het licht gekomen. Een jaar eerder stond dat getal nog op 5500. Veel meisjes en vrouwen worden verkocht aan bordelen of als een soort slaaf aan het werk gezet.Volgens de Australische Global Slavery Index is India verantwoordelijk voor 40 procent van de 46 miljoen 'moderne slaven' op de wereld.BuitenlandDeel artikel: