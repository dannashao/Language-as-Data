Er moet een landelijk expertisecentrum komen dat de buitenlandse financiering onderzoekt van organisaties die "giftige boodschappen" verspreiden. Oud-burgemeester van Den Haag Pauline Krikke deed die oproep tegenover de Tweede Kamercommissie die zich buigt over de buitenlandse beïnvloeding van moskeeën.Krikke doelt niet alleen op moskeeën, maar ook op christelijke en niet-religieuze organisaties. Die kunnen ook ongewenste boodschappen verspreiden, benadrukte ze. "Bijvoorbeeld het ontkennen van de gelijkwaardigheid tussen man en vrouw, het ontkennen van homoseksualiteit of het belemmeren van de keuzevrijheid bij abortus."Het landelijke expertisecentrum moet signalen verzamelen en organisaties onderzoeken. Daarbij moeten er geen verschillen zijn tussen gemeenten, zoals nu wel het geval is. Ze deed de oproep twee jaar geleden ook al, na het nieuws dat de Haagse As-Soennah-moskee een omstreden Koeweitse investeerder had.Krikke was uitgenodigd door de commissie omdat zij als burgemeester van Den Haag te maken had met deze As-Soennah-moskee. Ze heeft uiteindelijk de subsidiekraan van de stichting helemaal dichtgedraaid.Ook heeft ze de bestuurders aangesproken op een video op de website waarin vrouwenbesnijdenis werd aangeprezen. "Vrouwenbesnijdenis is zo'n ernstige verminking van een vrouwenlichaam, daar kun je niet zo lichtvaardig over zijn", zei Krikke.Abdelhamid Taheri, tot voor kort bestuursvoorzitter van As-Soennah, vertelde de commissie dat hij de besnijdenisvideo er vervolgens "direct heeft afgehaald". Daarop vroeg de commissie hoelang de video dan online heeft gestaan. "Ik denk een of twee jaar", antwoordde Taheri.De man is eindverantwoordelijk voor het gezin, net als in het christelijke geloof.De commissie vroeg ook naar een filmpje waarin wordt gezegd dat vrouwen niet zonder begeleiding van een man op straat mogen. Volgens Taheri moet de commissie kijken naar de context. "Er is een onderscheid tussen de theologische uitleg en de maatschappelijke uitleg", zei hij.Mensen moeten het niet zo letterlijk nemen, was de boodschap van Taheri. "De man is eindverantwoordelijk voor het gezin, net als in het christelijke geloof." Hij vindt dat mannen de keus moeten hebben vrouwen wel of geen hand te geven.As-Soennah kreeg miljoenen uit Koeweit, maar veel kon Taheri daar niet over zeggen. Hij verwees regelmatig naar de penningmeester. Taheri ontkent dat de geldschieters invloed op de religieuze koers van de moskee hebben gekocht.Krikke zei dat burgemeesters bij signalen van ultraorthodoxe invloeden geen enkele mogelijkheid hebben om de buitenlandse financiering te onderzoeken. Het expertisecentrum waarvoor zij pleit, zou die mogelijkheden wel moeten hebben. De verantwoordelijke minister kan daarna besluiten dat het geld moet worden teruggestort.Eerder vandaag zei de Raad van Marokkaanse Moskeeën Nederland dat de bevindingen van inlichtingendienst AIVD kloppen, dat een kleine groep jongere, orthodoxe moslims steeds meer invloed krijgt. Vicevoorzitter Saïd Bouharrou vindt ondersteuning van de overheid belangrijk, maar zei dat vooral moslims zelf weerbaarder moeten worden.Vorige week maandag, woensdag en donderdag waren de eerste drie verhoordagen. Lees hier de artikelen: - 'Jonge generatie salafistische aanjagers is serieuze dreiging' - 'Moskeeverhoren Tweede Kamer: 'gematigde moslims overheerst door radicalen' - Stroeve verhoordag parlementaire commissie invloed op moskeeën - Samenvatting: Wie is de baas in de moskeeën? Spanning rond Kamer-onderzoek neemt toeDe aanleiding van het onderzoek door de Tweede Kamer is berichtgeving van NRC en Nieuwsuur. Daaruit bleek dat zeker dertig islamitische organisaties in Nederland de afgelopen jaren miljoenen euro's uit Qatar, Koeweit en Saudi-Arabië hebben aangevraagd. (Verhoorschema)PolitiekDeel artikel: