De jury van World Press Photo heeft de zes kanshebbers voor de titel Foto van het Jaar gepresenteerd. De belangrijkste prijs in de fotojournalistiek heeft nog een groot aantal andere categorieën, zoals portretten, natuur en sport. Dit jaar is Verhaal van het Jaar eraan toegevoegd.In totaal waren er 78.801 inzendingen door 4738 verschillende fotografen. Daar werden uiteindelijk 43 van gekozen van mensen uit 25 landen, onder wie 14 vrouwen. Deze zes beelden komen in aanmerking voor Foto van het Jaar:Het meisje op de foto van John Moore huilt, terwijl haar moeder gefouilleerd wordt. Het beeld heeft een grote rol in het publieke debat gespeeld over het Amerikaanse anti-immigratiebeleid, waarbij kinderen werden gescheiden van hun ouders.Een andere nominatie heeft als onderwerp een zwangere vrouw die voor de Colombiaanse guerrillabeweging FARC heeft gevochten. In die periode heeft ze vijf keer abortus laten plegen, omdat het moederschap volgens de FARC niet te combineren is met de gewapende strijd. Nadat de FARC in 2016 een vredesverdrag sloot met de regering, is er sprake van een babyboom.De slachtoffers van een vermoedelijke chemische aanval in een dorp in de Syrische regio Oost-Ghouta worden geholpen in een ziekenhuis. De oppositie stelde het Syrische regime verantwoordelijk en zei dat er chloorgas was gebruikt, maar het regime sprak tegen dat het achter de aanval zat.De foto van Chris McGrath met als onderwerp de verdwijning van de Saudische journalist Jamal Khashoggi in Istanbul. Een man probeert de pers tegen te houden wanneer onderzoekers bij het Saudische consulaat zijn aangekomen.De humanitaire crisis in Tsjaad, een van de armste landen ter wereld, gesymboliseerd door een weesjongetje dat langs een muur loopt waarop wapens staan afgebeeld.Een ranger van de vrouwelijke anti-stroperseenheid Akashinga, De Dapperen, geportretteerd bij een training.Ook twee Nederlanders zijn genomineerd: Pieter ten Hoopen in de categorie 'World Press Photo Story of the Year' voor een serie over de migrantenkaravaan in Mexico. En Jasper Doest sleepte twee nominaties in de wacht in de categorieën 'Natuur (enkel)' en 'Natuur (serie)'. Hij fotografeerde Caribische flamingo's in een dierenopvang op Curaçao en Bonaire.Op 11 april worden de winnaars bekendgemaakt in Amsterdam.Jasper Doest@DoestPhotoSpeechless after receiving two nominations for @WorldPressPhoto #WPPh2019. 

Sprakeloos na twee nominaties voor @WorldPressPhoto #WPPh2019. https://t.co/10WC169xlt15:1420 februari 2019BuitenlandCultuur & MediaDeel artikel: