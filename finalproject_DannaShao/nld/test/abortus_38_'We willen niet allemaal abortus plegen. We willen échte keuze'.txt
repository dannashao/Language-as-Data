Goed nieuws voor de Poolse vrouwen die afgelopen maandag protesteerden tegen een controversiële wet die alle vormen van abortus verbiedt. Gisteren is het plan met een grote meerderheid in het parlement verworpen. Het slechte nieuws: abortus blijft in veel gevallen nog steeds verboden.Toch wordt de demonstratie door de tienduizenden deelnemers gezien als een succes. Een van hen is Karina Chrzan (22), die we al voor de protesten spraken. "Er waren zo veel mensen, ongelofelijk."Toch waren er niet alleen positieve reacties langs de protestroute. "Sommige mensen noemen ons heksen. En er stonden pro-life-activisten langs de mars met foto's van dode baby's", zegt Karina.Patryk Strzałkowski@PStrzalkowskiPlac zamkowy pełny, tysiące ludzi idą Krakowskim Przedmieściem https://t.co/Up1r2Jcorl15:303 oktober 2016"Ik zag al hoe druk het was toen ik het metrostation binnenliep", vertelt Karina. "Daar was een heel grote groep gekleed in het zwart, vrouwen én mannen - dat viel echt op. In de binnenstad was het nog massaler. En het gebeurde niet alleen in Polen: ook in andere landen gingen mensen de straat op."Na de protestactie organiseerde het Poolse parlement een spoedvergadering. "Het voorstel was al door de Sejm, de Poolse Tweede Kamer. Het moest nog door een speciale commissie, waar 90 procent van de stemmen 'tegen' was. Vervolgens vergaderde de senaat erover, waar driekwart van de mensen tegen stemde."Op zich goed nieuws. Toch stelt Karina wel een paar kanttekeningen. "De regering heeft onze boodschap nu begrepen en ze luisteren naar ons, omdat we met zo veel zijn. Maar ze staan nog steeds tussen de kerk, conservatieve groepen, en ons liberale vrouwen in."Ondanks het verwerpen van de wet in abortus nog steeds verboden in Polen. Alleen bij verkrachting, incest, of als de moeder in levensgevaar is, mag het kind worden weggehaald. In het nieuwe plan zouden ook deze uitzonderingen verboden worden. Dat gaat dus - voorlopig - niet door."De regeringspartij PiS gaat nu een nieuw wetsvoorstel maken over abortussen. Dat gaat waarschijnlijk lijken op hoe het nu geregeld is, alleen wil de regering naar eigen zeggen 'meer zorg gaan bieden' aan vrouwen in een zwangerschap. Ze zeggen dat hun intenties goed zijn, maar ik weet niet precies wat daarmee bedoeld wordt."We willen niet allemaal abortus plegen. We willen dat vrouwen hulp krijgen als ze in een moeilijke situatie terecht komen.Vanuit conservatieve hoek klinken negatieve reacties op het verwerpen van de strengere abortuswet. Karina: "Maar dan begrijpen ze ons niet: we willen niet allemaal abortus plegen. We willen dat vrouwen hulp krijgen als ze in een moeilijke situatie terecht komen. Dat ze met een goede dokter kunnen praten, of een psycholoog. We willen een écht vrije keuze kunnen maken."NOS op 3BuitenlandDeel artikel: