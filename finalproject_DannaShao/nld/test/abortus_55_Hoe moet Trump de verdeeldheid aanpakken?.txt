Donald J. Trump, je houdt van hem of je haat hem. Dat geldt voor alle Amerikanen. Ook op de Republikeinse conventie die maandag begon, is de verdeeldheid zichtbaar.Meteen na de opening voelden kritische gedelegeerden zich niet gehoord en was er veel te doen om een speech van de vrouw van Trump, die veel weghad van een toespraak van Michelle Obama. Afgelopen nacht was er rumoer tijdens een speech van Ted Cruz, de weigerde zijn oud-rivaal Trump te steunen."Hij heeft loyale aanhangers, een aanzienlijk deel van de partij ziet Trump zitten", zegt correspondent Arjen van der Horst in een livechat op Facebook. "13 miljoen stemmen heeft Trump gekregen tijdens de voorverkiezingen. Dat is geen record, maar wel heel veel", voegt correspondent Wouter Zwart daaraan toe.Maar er is ook een traditionelere, conservatieve factie van de Republikeinen en die heeft minder met hem op. "Zij vinden hem niet een echte Republikein, vooral door zijn standpunten over handelsverdragen en ander buitenlandbeleid."Toch is Trump, zoals verwacht, genomineerd als presidentskandidaat. De vraag is hoe hij de komende tijd tot de verkiezingen in november omgaat met de verdeeldheid in zijn partij en in het land.Vanavond zal Trump zijn nominatie accepteren met een speech op de conventie in Cleveland. "Hij moet het doen met zijn speech vanavond", zegt Van der Horst. "Het wordt een opgave voor hem om de partij te verenigen. Alle ogen zijn op Trump gericht. Het wordt de climax van deze conferentie."Iets anders waarmee Trump hoopt de verdeeldheid in te dammen is de keuze van zijn vicepresidentskandidaat Mike Pence. Die staat bekend als conservatief christelijk en is tegen het homohuwelijk en abortus. "Mensen rond Trump denken dat hij partijgenoten erbij kan houden", zegt Zwart."Maar als je kijkt naar de verdeeldheid in het land, is hij dan wel de goede kandidaat?", vraagt Van de Horst zich af. "Hij zegt altijd: ik ben een christen, een conservatief en een Republikein, in die volgorde. Met hem win je geen gematigde kiezers, dus krijg je meer verdeeldheid."Terwijl Trump en Pence na de conventie juist andersdenkenden moeten gaan binnenhalen, om bijvoorbeeld kiezers van de Democraten af te snoepen. Van der Horst: "Maar of Trump nou de kandidaat is om minderheden erbij te betrekken, dat is de vraag."BuitenlandDeel artikel: