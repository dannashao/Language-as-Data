De presidentsverkiezingen in de Verenigde Staten zijn pas volgend jaar, maar bij de Republikeinse partij is de strijd losgebarsten. Voor de camera's van zender Fox News gingen vannacht acht Republikeinse kandidaten voor het eerst met elkaar in debat.Op het podium was één grote afwezige, de man die ver vooroploopt in de peilingen: voormalig president Donald Trump. Ondanks de strafzaken die hem boven het hoofd hangen, staat hij in polls van Real Clear Politics met ruim 55 procent met afstand bovenaan.Tijdens het voorverkiezingsdebat ging het bij onderwerpen zoals de economie, abortus en migratie nauwelijks over Trump. In het tweede deel werd de acht dan toch de vraag gesteld of ze Trump nog steeds als kandidaat zouden steunen, als hij veroordeeld wordt.Daarop gingen vier handen meteen de lucht in, maar anderen waren twijfelachtiger, zoals voormalig vicepresident Mike Pence. Hij bracht nog eens in herinnering dat Trump hem op 6 januari vroeg zijn eed aan de grondwet te schenden.De grote uitdager van Trump, gouverneur Ron DeSantis, bleef tamelijk onzichtbaar. Toen hem gevraagd werd of hij Trump zou blijven steunen, zei hij dat de Republikeinse partij niet stil zou moeten blijven staan bij de gebeurtenissen van januari 2021. Een demonstratie van duizenden Trump-aanhangers in Washington leidde toen tot de bestorming van het parlementsgebouw, waar het Congres op dat moment de verkiezingswinst van Biden officieel zou vastleggen. "We moeten vooruit kijken naar wie er in 2025 de nieuwe president is", antwoordde DeSantis.Het moment dat de kandidaten wordt gevraagd of ze Trump blijven steunen:Terwijl zijn opponenten het live verbaal tegen elkaar opnamen, werd op het X-account van de uiterst rechtse presentator Tucker Carlson een 45-minuten durend gesprek met Trump geplaatst. Het interview was vooraf opgenomen. "Moet ik daar een uur, twee uur gaan zitten, om lastig gevallen te worden door mensen die niet eens kandidaat zouden moeten zijn?", lichtte Trump zijn keuze om niet te komen toe.In het interview ging het over een allegaartje aan onderwerpen: Trump sprak onder meer over de dood van Jeffrey Epstein, zijn banden met de leiders van Noord-Korea en China, elektrische auto's, vaatwassers en de Oekraïne-oorlog.In het gesprek met Carlson, die in april nog door Fox News aan de kant werd gezet, haalde Trump meermaals uit naar de andere Republikeinse kandidaten. Onder meer Asa Hutchinson, de voormalig gouverneur van Arkansas, bestempelde hij als ongeschikt, net als zijn voormalige bondgenoot Chris Christie. Beiden waren kritisch op Trump en stelden dat hij geen presidentskandidaat zou moeten zijn.Ook voor huidig president Biden had hij geen goed woord over: Trump omschreef hem onder meer als corrupt en fysiek en mentaal incapabel.Vandaag wordt Trump in Georgia verwacht, daar moet hij zich aangeven bij de gevangenis van Fulton County. Hij wordt in de staat vervolgd voor het aanzetten tot verkiezingsfraude in 2020. Wanneer Trump zich precies bij de gevangenis zal melden, is nog niet duidelijk.Ondanks de zaak tegen hem wijzen polls uit dat Trump nog altijd grote populariteit geniet onder Republikeinse stemmers.Wie zijn de Republikeinse tegenstanders van Trump? Een overzicht:BuitenlandDeel artikel: