De Europese Commissie stapt naar het hoogste Europese hof vanwege een omstreden tuchtregeling voor Poolse rechters. Volgens Brussel komt de onafhankelijkheid van de rechtspraak steeds meer in gevaar.Warschau zegt dat de tuchtregeling voor rechters alleen bedoeld is om de professionaliteit van rechters te waarborgen en corruptie tegen te gaan. Maar tegenstanders stellen dat de regering kritische rechters monddood wil maken.Er lopen al meerdere Europese procedures tegen Polen. De regerende rechts-nationalistische partij Recht en Rechtvaardigheid (PiS) probeert volgens zijn critici al jaren om de onafhankelijkheid van de rechterlijke macht te ondermijnen.Onlangs kwam via Poolse media naar buiten dat er lastercampagnes zijn opgezet tegen rechters. Die zouden zijn georganiseerd vanuit het ministerie van Justitie. Een rechter kreeg bijvoorbeeld haatberichten over een ma√Ætresse, een vermeende abortus en zijn zoontje van 5. De zaak leidde tot het aftreden van de onderminister van Justitie en een topambtenaar.Sinds 2017 loopt er een zogenoemde artikel 7-procedure tegen Polen. Het land kan daarbij in het uiterste geval zijn stemrecht binnen de EU verliezen vanwege het schenden van Europese basiswaarden.Polen gaat zondag naar de stembus om een nieuw parlement te kiezen. Het lijkt erop dat de PiS-partij opnieuw gaat winnen. De nationalistische partij doet het vooral goed op het platteland, onder lager opgeleiden en conservatieve katholieken.BuitenlandDeel artikel: