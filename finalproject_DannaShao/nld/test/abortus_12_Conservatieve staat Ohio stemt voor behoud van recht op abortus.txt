De Democraten hebben een jaar voor de Amerikaanse presidentsverkiezingen in enkele staten een overwinning geboekt op het gebied van abortuswetgeving.Vooral in de staat Ohio haalden ze resultaten: daar werd in een referendum een voorstel voor het behoud van abortusrechten aangenomen met 56 procent van de stemmen. Daarmee wordt het recht op abortus opgenomen in de grondwet van de staat.Het betekent een grote overwinning voor de Democraten, aangezien Ohio bij de verkiezingen van 2020 nog conservatief stemde. Trump won de staat destijds met 8 procentpunt verschil.Ohio is de zevende staat waar abortusrechten via een referendum vastgelegd worden, sinds het Hooggerechtshof vorig jaar een streep zette door het landelijk recht op abortus. Sindsdien moeten staten zelf beslissen over de wetgeving en hebben veel Republikeinse staten het recht op de ingreep zwaar ingeperkt.Daartegenover staan dus enkele referenda die de kant van de Democraten op vallen. Vorig jaar stemde ook al een meerderheid voor abortusrechten bij een referendum in Kansas, een overtuigd Republikeinse staat. Pro-abortusaanhangers waren ook in de meerderheid in CaliforniÃ«, Vermont, Michigan en Kentucky.In die laatste staat was er vannacht opnieuw wat te vieren voor de Democraten. Hoewel Kentucky bij de presidentsverkiezingen van 2020 met maar liefst 26 procentpunten verschil naar de Republikeinen ging, werd de Democratische gouverneur Beshear vannacht herkozen na een pro-abortuscampagne.In Virginia wisten de Democraten hun meerderheid in de Senaat te behouden en de meerderheid in het Huis van Afgevaardigden over te nemen van de Republikeinen. Ook hun campagne was voornamelijk gefocust op het behoud van abortusrechten.De resultaten van het referendum in Ohio worden met belangstelling gevolgd in Arizona en Missouri. Die staten overwegen volgend jaar ook een referendum te houden."De Democraten waren afgelopen week wat nerveus geworden, omdat oud-president Trump in de laatste peilingen een voorsprong heeft op president Biden. Als er nu verkiezingen zouden worden gehouden lijkt Trump in vijf van de zes swing states te winnen.Deze uitslagen zijn dus een welkome opsteker voor de Democraten. Als abortus op het stembiljet staat is dat van doorslaggevend belang voor de uitslag. Dat was ook zo bij de tussentijdse verkiezingen, eind vorig jaar.Als ze de keuze krijgen kiezen vrouwen en jongeren keer op keer voor zelfbeschikkingsrecht in plaats van een verbod op arbortus, ook in conservatieve staten. Ook daar blijkt steeds weer dat vrouwen het belangrijker vinden dat de vrouw zelf mag weten wat ze met haar eigen lichaam doet, dan dat de overheid daar iets over te zeggen krijgt."BuitenlandDeel artikel: