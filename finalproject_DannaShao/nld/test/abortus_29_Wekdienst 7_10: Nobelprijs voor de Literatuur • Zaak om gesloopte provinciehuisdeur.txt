Goedemorgen! Boeren die bij het protest in 2019 de deur van het provinciehuis in Groningen ramden met een trekker, moeten zich voor de rechtbank verantwoorden. En de Nobelprijs voor de Literatuur wordt toegekend.audiofragmentDe wekdienst liever luisteren?Eerst het weer: Het is droog met zonnige perioden. Wel kan de mist lokaal hardnekkig zijn. Het wordt 14 tot 16 graden en er staat weinig wind.Ga je de weg op? Hier vind je het overzicht van de files en werkzaamheden. Check hier de dienstregeling voor het spoor.Een federale rechter in de Verenigde Staten heeft besloten dat een wet van de staat Texas die abortus bijna onmogelijk maakt tijdelijk moet worden opgeschort. De wet werd begin september van kracht en schrijft onder meer voor dat vrouwen geen abortus meer mogen ondergaan na de zesde week van de zwangerschap. Het is de strengste abortuswet van de Verenigde Staten.De regering van president Joe Biden vindt de abortuswet onconstitutioneel en heeft Texas daarom voor de rechter gesleept. Die rechter moet de grondwettelijkheid toetsen. Totdat dat gebeurd is, mag de wet in Texas niet worden uitgevoerd, besloot rechter Robert Pitman.Het Hooggerechtshof weigerde voordat de wet van kracht werd met een meerderheid van vijf tegen vier rechters de wet illegaal te verklaren, maar deed geen uitspraak over de grondwettelijkheid. Er is een meerderheid van conservatieve rechters in het Hooggerechtshof, vanwege verschillende aanstellingen door de vorige president Trump.De doorlopende wenkbrauwen, de kleurrijke Mexicaanse kleding en het aapje op haar schouder. De Mexicaanse kunstenaar Frida Kahlo is bijna zeventig jaar na haar dood uitgegroeid tot een wereldwijd icoon.Het Drents Museum in Assen brengt de twee belangrijkste Frida Kahlo-collecties uit Mexico bijeen: niet alleen haar kunst, maar ook persoonlijke spullen zoals een beenprothese en haar ongelijke schoenen komen nu bij elkaar. Een greep uit haar werk:Fijne donderdag!BinnenlandBuitenlandDeel artikel: