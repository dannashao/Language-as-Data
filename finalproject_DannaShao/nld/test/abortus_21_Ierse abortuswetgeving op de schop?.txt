Marloes ElingsRedacteurMarloes ElingsRedacteurIn Ierland is abortus verboden. Net als abortuspillen. Die strikte wetgeving staat steeds meer ter discussie, maar de regering wil zijn vingers er niet aan branden.Een burgertop, die de regering adviseert, komt naar verwachting dit weekeinde met een advies. Uit de eerste stemmingen blijkt dat 87 procent een verandering wil van de abortuswetgeving.In het West-Ierse Sligo wordt sinds anderhalf jaar iedere week in de Sint Anna's kerk gebeden om een abortusreferendum te voorkomen. Ook zijn er gebeden voor het behoud van het achtste amendement, de regel in de Ierse Grondwet die het leven van een ongeboren kind gelijk stelt aan het leven van de moeder.Priester Pat Lombard bidt iedere week mee. Hij vindt het treurig dat zowel de Verenigde Naties als Amnesty International de Ierse abortuswetgeving als een mensenrechtenschending typeert. "Ik vind het tragisch dat Amnesty campagnes steunt die de dood in de baarmoeder veroorzaken. Het is diep triest. Het is toch geen mensenrecht om andermans leven te beëindigen?", zegt hij.Ailbhe Smyth is een van de oprichters van Repeal the 8th, een actiegroep die ijvert om het achtste amendement uit de grondwet te krijgen. Ze verwacht dat de Citizens Assembly de regering zal adviseren om een nieuw abortusreferendum uit te schrijven. En ze hoopt dat een meerderheid van de Ieren ervoor zal kiezen om het amendement te schrappen.Ieder jaar reizen zo'n vierduizend Ierse vrouwen naar het buitenland, meestal naar Groot-Brittannië, om hun zwangerschap te beëindigen. Dat betekent dat er iedere dag zo'n tien tot twaalf vrouwen de veerboot of het vliegtuig nemen omdat ze in eigen land niet mogen worden geholpen. Daar staat zelfs veertien jaar gevangenisstraf op.Denise O'Toole was begin twintig toen ze in de jaren 90 de veerboot naar Engeland nam om daar een abortus te ondergaan.Een kwart eeuw later is er weinig veranderd, zo blijkt uit het verhaal van Lucy Watmough. Zij onderging twee jaar geleden een abortus. En hoewel zij wel via internet van alles kon opzoeken, stond ook zij er in Londen alleen voor.Dankzij de strikte Ierse wetgeving kunnen vrouwen die zwanger zijn geraakt door incest of verkrachting, geen abortus krijgen. Ook vrouwen die zwanger zijn van een kind dat niet levensvatbaar is, kunnen in Ierland hun zwangerschap niet afbreken.Dat leidt tot schrijnende verhalen. Bijvoorbeeld het verhaal van Amy Walsh. Haar kind bleek levensbedreigende afwijkingen te hebben. Omdat een miskraam uitbleef, moest ze in Liverpool een abortus ondergaan. Ze was toen al bijna 28 weken zwanger. Nadat haar dochter dood ter wereld kwam, mocht ze het niet mee terug nemen naar Ierland.De Ierse Burgertop publiceert dit weekeinde het advies over wat er met de huidige abortuswetgeving moet gebeuren. Uit een recente opiniepeiling in The Irish Times blijkt dat een meerderheid van de Ieren minder strikte wetgeving wenst. Maar nog steeds is de helft van de bevolking tegen legale abortus.De Citizens Assemblee, de Ierse burgertop, bestaat uit 99 burgers en een onafhankelijke voorzitter en buigt zich op verzoek van de regering over grote politieke vragen. Het experiment is een poging om burgers meer bij de politiek te betrekken en creatievere oplossingen te verzinnen voor ingewikkelde politieke problemen. Op de agenda staan de abortuswetgeving, het klimaat en de vergrijzing.Bekijk hieronder de gehele reportage.NieuwsuurBuitenlandDeel artikel: