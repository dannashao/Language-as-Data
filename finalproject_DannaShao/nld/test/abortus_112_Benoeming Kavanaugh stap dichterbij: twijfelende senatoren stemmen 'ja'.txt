De benoeming van Brett Kavanaugh als rechter in het Amerikaanse Hooggerechtshof is een stap dichterbij gekomen. De Republikeinse senator Susan Collins en de Democraat Joe Manchin scharen zich achter zijn voordracht.De 'ja'-stemmen van Collins en Manchin zijn een steun in de rug voor de Republikeinen. Ze waren twee van de vier senatoren die twijfelden over de benoeming van de kandidaat-rechter, waardoor de benoeming van Kavanaugh onzeker was. Hij is in opspraak gekomen doordat enkele vrouwen hem hebben beschuldigd van seksueel wangedrag.Eerder vandaag lukte het de Republikeinen in een procedurele stemming al om het debat over de voordracht van de kandidaat-rechter te beëindigen. 51 senatoren stemden voor, 49 tegen.Daarmee is de weg vrij om eventueel morgen al te stemmen over de definitieve voordracht van Kavanaugh.Wouter Zwart NOS@WouterZwartEn daarmee zijn er nu genoeg stemmen voor een definitieve stemronde over rechter Kavanaugh. 

Van de 4 twijfelende senatoren stemden Republikeinen Flake, Colins en Democraat Manchin voor. 
En stemde Republikeinse Murkowski tegen.16:525 oktober 2018De uitkomst van de stemming en de 'ja'-stemmen van Collins en Manchin betekenen dat de benoeming van Kavanaugh nagenoeg in kannen en kruiken is. Op papier hebben de Republikeinen al 50 van de 100 stemmen binnen.Als het 50-50 wordt, heeft vicepresident Mike Pence de beslissende stem. Er zijn voor zover bekend nog wel twee Republikeinse senatoren die twijfels hebben bij Kavanaugh. Maar zij kunnen de Democraten dus niet de meerderheid bezorgen.Meer weten over de Amerikaanse politiek? Correspondent Arjen van der Horst komt iedere week met nieuwtjes, duiding en achtergronden in de nieuwsbrief Trump Weekly. Abonneer je hier.Met name de 'ja'-stem van Democraat Joe Manchin is opvallend. Volgens Amerikaanse media stemt hij niet mee met zijn partij, omdat hij in zijn staat West Virginia graag herkozen wil worden en in die staat won Trump tijdens de presidentsverkiezingen ruim. Met een stem tegen Kavanaugh zou hij veel potentiële kiezers afschrikken.Bij een 'ja' voor Kavanaugh krijgt het Hooggerechtshof - dat beslist over zwaarwegende thema's als abortus en het homohuwelijk - een conservatieve meerderheid, wat een belangrijke overwinning zou betekenen voor president Trump en zijn partij.Kavanaugh is omstreden vanwege aantijgingen van aanranding door een vrouw die hij kende in zijn studententijd. Ook twee andere vrouwen hebben daarna verklaard over seksueel wangedrag. De rechter heeft zich voor de Senaat fel verdedigd tegen de beschuldigingen, die volgens hem vals zijn.De zaak maakt veel los in de VS. Bij een protest in Washington tegen Kavanaugh werden afgelopen nacht meer dan 300 mensen opgepakt. De meeste betogers waren vrouwen. Onder de arrestanten was model Emily Ratajkowski en ook actrice Amy Schumer zou zijn opgepakt.Na de beschuldiging aan het adres van Kavanaugh en zijn verhoor stelde de FBI afgelopen week in sneltreinvaart een rapport op. Volgens het hoofd van de Senaatscommissie Grassley stond daar geen belastende informatie in.Kavanaugh baarde daarnaast opzien met zijn opvliegende temperament tijdens zijn verhoor. Daarmee liet hij volgens John Paul Stevens, de rechter die in 2010 uit het Hooggerechtshof stapte, zien dat hij niet geschikt was voor het hof. De uitspraak van Stevens tegenover website Politico was opmerkelijk, omdat hij naast oud-rechter een Republikein is.Ons benoemingsproces is al dertig jaar aan het afglijden. Ik kan alleen maar hopen dat deze nominatie het absolute dieptepunt was.Senator Susan Collins noemde vandaag tijdens haar toespraak voor de Senaat de hele benoemingsprocedure "een karikatuur, meer vergelijkbaar met een politiek moddergevecht". Ze stelde dat de procedure gekaapt was door belangengroepen en dat er daardoor niet meer naar de kwaliteiten van Kavanaugh werd gekeken."Ons benoemingsproces voor rechters van het Hooggerechtshof is al dertig jaar aan het afglijden. Ik kan alleen maar hopen dat deze nominatie het absolute dieptepunt was", aldus Collins.De Republikeinen hebben haast met de benoeming van Kavanaugh. Volgende maand zijn er in Amerika verkiezingen. Als de partij dan de meerderheid in de Senaat verliest, is de kans klein dat er een conservatieve rechter in het Hooggerechtshof komt.BuitenlandDeel artikel: