woensdag 4 november 2020, 08:57Nu Biden en Trump hebben gesproken, starten wij een nieuw liveblog op met al het nieuws rond de Amerikaanse verkiezingen.woensdag 4 november 2020, 08:21President Trump heeft in een opmerkelijke toespraak vanuit het Witte Huis voorgesorteerd op de verkiezingswinst. "Eigenlijk hebben we deze verkiezingen al gewonnen", zei hij. Volgens Trump staat hij in een aantal swing states overduidelijk op winst, zoals Michigan en Pennsylvania "En we hebben ze niet eens allemaal nodig", zei hij, doelend op het winnen van de belangrijkste swing state: Florida. In de swing states die Trump noemde, wordt nog volop geteld en kan het vanwege de vele poststemmen nog dagen duren voordat de definitieve uitslag er is. Zodoende hebben Amerikaanse media nog geen winnaar uitgeroepen in die staten."We waren klaar voor een groot feest, waren alles aan het winnen. En toen lag alles opeens stil", zei Trump, zonder dat duidelijk was wat hij precies bedoelde. In zijn toespraak plaatste hij openlijk twijfels bij hoe de uitslagen bekend worden gemaakt. Verder repte de president over fraude, zonder daar verder over uit te weiden, en zei hij naar het Hooggerechtshof te willen stappen. "We willen dat het stemmen stopt", zei Trump.Ruim een uur eerder sprak Trumps Democratische tegenstrever Joe Biden al het land toe vanaf een podium voor zijn huis in Wilmington. Hij zei "een goed gevoel" te hebben over de verkiezingsuitkomst, maar benadrukte dat de verkiezingen pas voorbij zijn als de laatste stem is geteld. Trump twitterde kort daarna dat de Democraten de overwinning probeerden te stelen. Die tweet werd afgeschermd door Twitter, omdat deze "mogelijk misleidend" zou zijn.woensdag 4 november 2020, 07:55Nadat Joe Biden eerder vanochtend al het land had toegesproken, staat president Trump op het punt hetzelfde te doen. Hij zal zijn toespraak houden vanuit het Witte Huis.woensdag 4 november 2020, 07:40Dit is de stand van zaken in de Amerikaanse presidentsverkiezingen, rond 07.45 uur vanochtend:woensdag 4 november 2020, 07:36Kijk nu mee met deze deze livestream, waarin correspondent Arjen van der Horst praat over de huidige stand van zaken in de race tussen Donald Trump en Joe Biden.woensdag 4 november 2020, 07:22Facebook gaat geen melding plaatsen als een van de twee kandidaten de winst in een staat opeist voordat alle stemmen zijn geteld. Dat bevestigt het sociale netwerk na berichtgeving van The Wall Street Journal.In zo'n melding worden gebruikers gewezen op het feit dat nog niet alle stemmen geteld zijn. Maar dat gaat Facebook dus enkel doen als een kandidaat de algehele verkiezingswinst claimt voordat alle stemmen zijn geteld.De zakenkrant vroeg Facebook hiernaar nadat Florida door Republikeinen, onder wie door de gouverneur van de staat, was geclaimd voor president Trump. Dit gebeurde op het moment dat Trump daar volgens Amerikaanse media daar weliswaar een voorsprong had, maar nog niet definitief had gewonnen.woensdag 4 november 2020, 07:09AP heeft president Trump uitgeroepen als winnaar in Texas. Biden hoopte te stunten in de staat met 38 kiesmannen. Texas ging in 1976 voor het laatst naar een Democraat.woensdag 4 november 2020, 06:51De verkiezingsstrijd in de VS is nog onbeslist. Wie staat er voor? En wanneer kunnen we een uitslag verwachten? Correspondent Arjen van der Horst praat je om 07.30 uur bij via deze livestream.woensdag 4 november 2020, 06:45In zijn eerste tweet van de avond, op het moment dat zijn rivaal Biden sprak, beschuldigt president Trump de Democraten ervan de verkiezingen te proberen te stelen. "Dat zullen we nooit toelaten. Er mag niet meer gestemd worden als de stemlokalen dicht zijn!" Trump voegde eraan toe het volk ook vanavond nog toe te zullen spreken.Twitter waarschuwt bij de tweet van Trump dat die "mogelijk misleidend" kan zijn. Daardoor is de tweet van de president verborgen op tijdlijnen. Pas bij het bewust aanklikken van de tweet wordt de inhoud zichtbaar.woensdag 4 november 2020, 06:42Joe Biden heeft zojuist het land toegesproken vanaf een podium in zijn woonplaats Wilmington, in de staat Delaware. "We wisten dat dit lang zou gaan duren. Misschien wel tot morgenochtend. Maar ik heb er een goed gevoel bij. We liggen op koers om de verkiezingen te winnen", zei hij.Biden benadrukte wel dat de verkiezingen pas voorbij zijn "als de laatste stem is geteld".woensdag 4 november 2020, 06:36Nadat eerder Fox al had gemeld dat Florida naar president Trump gaat, meldt persbureau AP nu hetzelfde. De staat, goed voor 29 kiesmannen, geldt als belangrijkste swing state in de verkiezingen.woensdag 4 november 2020, 06:32woensdag 4 november 2020, 06:21woensdag 4 november 2020, 06:23Swing state Iowa gaat naar Trump. Deze staat heeft een bescheiden aantal van zes kiesmannen, maar in deze fase van de nacht zijn alle stemmen welkom voor beide partijen.woensdag 4 november 2020, 06:17CNN meldt dat Biden over enkele momenten de pers zal toespreken. Waarover hij zal spreken is nog niet bekend. Het is in ieder geval nog te vroeg om de overwinning op te eisen of zijn verlies te erkennen.woensdag 4 november 2020, 06:16AP stelt dat Biden de staat Minnesota binnen heeft gehaald. Een staat waar Clinton in 2016 nipt won en die Trump hoopte kunnen veroveren.woensdag 4 november 2020, 06:08The Hill@thehillMississippi approves new design for state flag, which had been the last in the country to feature an image of the Confederate battle flag https://t.co/V0TLzW9bih https://t.co/Gzm55CzLKw6:074 november 2020woensdag 4 november 2020, 06:03Andere zenders volgen Fox: CNN en NBC wijzen nu Ohio toe aan Trump. AP is nog niet zover.Overal in de VS zijn nu de stemlokalen gesloten. Alaska en Hawaï waren hekkensluiter. Die laatste staat, traditioneel Democratisch, werd meteen aan Biden toegwezen.woensdag 4 november 2020, 05:55De staat met de op een na meeste kiesmannen gaat naar Trump, zegt Fox wederom. Texas zou voor de president zijn. Opnieuw trekt de zender nu conclusies waar andere zenders nog niet aan willen. Ook persbureau AP, die de cijfers levert voor ons uitslagen kaart, is nog niet zover. Andere statistici vinden dat Fox voor de troepen uitloopt.Nate Cohn@Nate_CohnI certainly agree that Biden's favored in Arizona, but look the Fox call there is too fast for me. It reminds me of when they called Wisconsin for Trump early in '16, when he was up like 4 points at 70% counted. It worked out! But that was not a 99.99% certainty situation IMO5:544 november 2020woensdag 4 november 2020, 05:51Bij het Chase Center in Wilmington, Delaware, staan tientallen auto's in de rij om de parkeerplaats op te rijden. Hier geeft Joe Biden mogelijk een toespraak vanavond, en veel Democraten willen dat meemaken. Het is een drive-in evenement, waarbij mensen dus in hun auto blijven zitten."We zijn gespannen!", vertelt een van drie mannen die samen aanschuiven bij de NOS. Zijn vrienden zijn "nervous" en "anxious": de verkiezing is voor Biden zeker nog geen gelopen race. Of de Democraat hier vanavond gaat spreken, is dan ook onzeker. Hij doet dat waarschijnlijk niet zolang het onduidelijk is wie de verkiezingen heeft gewonnen.Het evenement van de Democraten is exclusief: zo kregen slechts enkele media een pers-accreditatie in verband met het beperkte aantal plaatsen binnen. Ook NOS-verslaggevers mogen niet naar binnen. Niet alleen het aantal journalisten, ook het aantal bezoekers is beperkt. "Het zijn vooral campagnemedewerkers die een ticket hebben", vertellen de mannen in de auto. Lachend voegen ze toe: "Of je moet iemand belangrijk kennen binnen de partij."woensdag 4 november 2020, 05:45Opnieuw is Fox sneller dan AP: de zender ziet Ohio naar Trump gaan. Deze swing state met achttien kiesmannen heeft 94 procent van de stemmen geteld en Trump heeft er ruim 500.000 stemmen meer.woensdag 4 november 2020, 05:23AP is nog niet zover, maar Fox durft het aan Arizona (elf kiesmannen) aan Biden toe te bedelen. Het is de eerste staat die dit jaar dit van kleur verandert: sinds Bill Clinton had de staat niet meer op een Democraat gestemd.Eerder had de zender ook al de Senaatszetel aan de Democraten toegewezen: oud-astronaut Mark Kelly versloeg hier Martha McSally voor de zetel die lang toebehoorde aan John McCain. Die Republikeinse Senator had tot aan zijn dood een persoonlijke en politieke vete met Trump, wat er zelfs toe leidde dat zijn weduwe actief campagne voerde in de staat voor de Democraten. Het zal hebben bijgedragen aan Bidens winst hier.CNN houdt nog een slag om de arm. Omdat het gaat om een traditioneel rode staat, wil de zender iets voorzichter zijn voordat er conclusies getrokken worden.woensdag 4 november 2020, 05:13Nu er alleen in Hawaï en Alaska nog stemlokalen open zijn, kunnen we enkele scenario's wel schrappen. Bidens hoop dat hij in de kiesnacht snel kon afrekenen met Trump wordt niet bewaarheid. Geen enkele staat die hij van Trump probeerde af te nemen is tot nu toe naar hem gegaan. In Georgia en Florida heeft de president vooralsnog een voorsprong, even als in North Carolina en Ohio. Ook in de staten van de Blue Wall staat Trump op dit moment nog op winst, in Pennsylvania, Wisconsin en Michigan.Hoop kan Biden putten uit de voorlopige uitslagen in Arizona, waar hij flink voor staat. Dat zou de eerste staat kunnen worden die Clinton verloor en hij kan winnen. Maar in al deze gevallen (met een mogelijke uitzondering van Florida) is het nog te vroeg om iets zinnigs te zeggen over de uitslag.Het kan nog wel een tijd duren voordat er meer duidelijkheid komt over een uitslag in die staten. De onzekerheid kan nog uren duren, of mogelijk dagen. In Pennsylvania mogen poststemmen pas op de verkiezingsdag geopend worden, dus dat betekent dat er nu nog biljetten uit enveloppen gehaald worden om te scannen.woensdag 4 november 2020, 05:12FiveThirtyEight@FiveThirtyEightThere are certainly scenarios in play (if Biden loses Pennsylvania but wins Arizona) where we wind up with a 269-269 tie. 

In that case, Biden would need to carry either Nebraska or Maine’s second congressional district to win. https://t.co/7xLGN1jSuI5:104 november 2020woensdag 4 november 2020, 05:06Florida gaat naar president Trump, voorspelt nieuwszender Fox. Persbureau AP durft die conclusie nog niet aan, hoewel er 98 procent van de stemmen geteld is en Trump een voorsprong heeft van 3,5 procent, enkele honderdduizenden stemmen.woensdag 4 november 2020, 05:00Meteen na het sluiten van de stemlokalen wijzen Amerikaanse nieuwszenders de staten aan de westkust aan Biden toe. Californië, Washington en Oregon gelden als progressieve staten, waar Trump nooit een kans maakte. Trump maakt op hetzelfde moment Idaho buit. De stand in kiesmannen is nu 209 voor Biden tegen 112 voor Trump, maar alle kansen liggen nog open.woensdag 4 november 2020, 04:56Biden krijgt de vier kiesmannen van New Hampshire. Dit is een staat die vier jaar geleden naar Clinton ging. Er zijn dus nog steeds geen verschuivingen geweest die de kansen van een van de mannen radicaal veranderen.woensdag 4 november 2020, 04:52Even dreigde het onrustig te worden bij het Witte Huis, maar inmiddels is de sfeer weer meer gelaten. Honderden mensen hebben zich verzameld in de buurt van de ambtswoning, waar president Trump de verkiezingsuitslag volgt.woensdag 4 november 2020, 04:48Op een historische avond als deze zijn normaal in de hele VS watch parties georganiseerd, feestjes waarop gelijkgestemden samen de uitslagen zien binnenkomen. Maar ook dat gaat in 2020 anders.Ook voor de Nederlandse Sandrien de Bruijn, die met haar gezin op een halfuurtje van Philadelphia woont. Zij volgen vanavond met z'n vieren de CNN-uitzending. Daarnaast houdt Sandrien via Zoom contact met twaalf vriendinnen, die allemaal hopen dat Joe Biden wint."Kijken met elkaar helpt met de zenuwen", vertelt De Bruijn, "al is het natuurlijk ontzettend spannend." Voorspellingen over de uitslag doet niemand in de groep. "2016 heeft er ingehakt. Iedereen is afwachtend. Niemand gaat ervan uit: 'Dit gaan we winnen.'"Champagne staat er dus niet klaar in huize-De Bruijn. Toch is Sandrien hoopvol dat haar favoriete kandidaat kan winnen, al is het dan misschien niet meteen. "Zaterdag ben ik jarig. Het mooiste cadeau zou zijn dat we een nieuwe president krijgen."woensdag 4 november 2020, 04:47Tim de Wit@timdewitNigel Farage had nog even 10 duizend pond op Trump gezet. https://t.co/3Q0H4nsaOg4:094 november 2020woensdag 4 november 2020, 04:45Bekijk op deze kaart alle uitslagen.woensdag 4 november 2020, 04:29Twee bekende Democratische Afgevaardigden zijn herkozen, Alexandria Ocasio-Cortez in New York en Ilhan Omar uit Minnesota. Beiden wisten makkelijk genoeg stemmen binnen te halen om nog eens twee jaar hun district te vertegenwoordigen.Alexandria Ocasio-Cortez@AOCServing NY-14 and fighting for working class families in Congress has been the greatest honor, privilege, & responsibility of my life.

Thank you to the Bronx & Queens for re-electing me to the House despite the millions spent against us, & trusting me to represent you once more. https://t.co/MXG2Z2DV2F4:164 november 2020woensdag 4 november 2020, 04:28Nate Silver@NateSilver538Trump's in a better position than he was at the start of the night. Biden's not going to win in a landslide. But there's still not a ton we know outside of Florida, and the data we do have is fairly mixed and not necessarily suggestive of as large a polling error elsewhere.4:264 november 2020woensdag 4 november 2020, 04:20Republikein Tommy Tuberville is erin geslaagd de zetel van de Democraat Doug Jones te winnen in Alabama. De zetel werd gezien als kwetsbaar door de Democratische Partij.Tuberville positioneerde zich als een trouw aanhanger van Trump. "God heeft ons Donald Trump gezonden", verklaarde hij tijdens zijn campagne.woensdag 4 november 2020, 04:11Nu om 04.00 uur ook in Iowa en Nevada ook de stemlokalen zijn gesloten, wordt er in alle swing states geteld. In nog niet een daarvan is al een uitslag bekend.In Florida en North Carolina nadert het tellen de 100 procent. Trump gaat in beide aan kop, al lijkt zijn voorsprong in Florida zekerder dan in North Carolina.Op dit moment zijn ook de Blue Wall staten roodgekleurd: Pennsylvania, Michigan en Wisconsin. Daar is echter nog maar ongeveer een derde van de stemmen geteld, dus er kan nog veel gebeuren.woensdag 4 november 2020, 04:02Het Hooggerechtshof van de staat Nevada wijst een eis van de Trump-campagne om het tellen van poststemmen in Las Vegas te staken af. De rechters zagen geen bewijs voor de bezwaren van de Republikeinse Partij, dat de apparatuur die handtekeningen controleert onnauwkeurig is.woensdag 4 november 2020, 04:00Aanvankelijk werd er bij het Witte Huis gemoedelijk feest gevierd, maar volgens correspondent Lucas Waagmeester wordt de sfeer er inmiddels grimmiger. Hij zag personen die uit zijn op onrust zich in het publiek mengen.Op deze beelden is de onrust te zien:woensdag 4 november 2020, 03:57Volgens nieuwszender Fox heeft de Senator van South Carolina, Lindsey Graham, zijn Democratische uitdager Harrison verslagen. Graham staat bekend als een trouwe Trump-aanhanger en daarom werd zijn zetel als een belangrijke prooi voor de Democraten gezien; Harrison wist een recordbedrag aan donaties binnen te halen voor zijn poging Graham te verslaan. Tevergeefs, zo lijkt het.woensdag 4 november 2020, 03:45Het is de Democratisch kandidaat John Hickenlooper (van Nederlandse afkomst) gelukt om de zetel van de Republikein Cory Gardner te winnen in Colorado. Het is de eerste zetel die van partij wisselt. De Democraten hopen de macht in de Senaat over te kunnen nemen, daarvoor moeten ze minstens drie zetels op de Republikeinen buitmaken.woensdag 4 november 2020, 03:40woensdag 4 november 2020, 03:32In Florida heeft Trump zijn voorsprong op Biden uitgebouwd tot 51 tegen 47 procent. 91 procent van de stemmen is geteld.In buurstaat Georgia, die Biden van zijn tegenstander hoopte af te snoepen, staat de president ook nog voor, 56 procent tegen 42 procent. Daar is overigens nog niet eens de helft van de stemmen geteld.woensdag 4 november 2020, 03:25Er was vooraf al gewaarschuwd voor 'luchtspiegelingen' in de eerste cijfers. We zien nu in ieder geval een aantal opmerkelijke kleuren op de kaart waar de uitslagen binnenlopen. Texas is blauw, maar Trump loopt daar zijn achterstand wel in.Swing state Ohio is ook blauw, met 64 procent van de stemmen geteld. Trump staat hier zo'n 100.000 stemmen achter. Het kan dus best zijn dat dit de eerste, vroege uitslagen zijn van overwegend Democratische kiezers, wat Trump nog kan hebben goedgemaakt op kiesdag.In buurstaat Pennsylvania werd juist verwacht dat de Republikeinen aanvankelijk voor zouden staan, maar daar staat met 12 procent van de stemmen geteld Biden nog voor. Omdat er nog zo weinig stemmen zijn geteld kan er nog veel veranderen.Ook in North Carolina werd verwacht dat de Democraten eerst voor zouden staan, dat is met 82 procent van de stemmen geteld nog steeds het geval. Het zal ook hier aankomen op wat de kiezers op 3 november hebben gekozen.In Michigan (18 procent geteld) staat Trump nu voor met 57 procent tegen 40 procent. Hier was vooraf een Red Mirage voorspeld.woensdag 4 november 2020, 03:06In de Senaat zijn nog geen verrassingen te melden. Acht Republikeinen hebben hun zetel gehouden, de Democraten tot nu toe zeven. Bij de Republikeinen geldt dat behalve voor Senaatsleider McConnell ook voor bijvoorbeeld Inhofe, Sasse en Cotton, bij de Democraten wonnen vaste waarden als Durbin, Warner en Booker.Van de 100 senaatszetels worden er 35 gekozen. 65 zetels blijven ongemoeid. De Democraten verdedigen 12 zetels, de Republikeinen 23 zetels.Als we de peilingen mogen geloven staan er een vijftal Republikeinse senaatszetels serieus op wankelen: Arizona, Colorado, Iowa, Maine en North Carolina. Omgekeerd lijken de Democraten Alabama te verliezen. In geen van die staten is de uitslag al bekend. Wel voorspelt Fox dat de Democraat Hickenlooper in Colorado wint van Senator Gardner.woensdag 4 november 2020, 03:03Nebraska, Louisiana, Wyoming, South Dakota en North Dakota gaan naar Trump, Biden wint in New Mexico en New York.Dit is de tussenstand:woensdag 4 november 2020, 03:00woensdag 4 november 2020, 02:52AP kleurt Oklahoma rood, wat betekent dat de staat naar president Trump gaat.woensdag 4 november 2020, 02:47Nu ook de stemmen in de conservatieve pan handle van Florida worden geteld, neemt Trump een grotere voorsprong in de staat. Hij staat inmiddels met bijna 51 procent tegen 48 procent voor. Al twee uur verschiet de staat telkens van kleur als er nieuwe cijfers bekendgemaakt worden, maar nu er nog maar 11 procent van de stemmen niet geteld zijn, zal Biden zich moeten afvragen hoe hij het verschil nog kan inlopen.woensdag 4 november 2020, 02:42De kiezers van Georgia hebben Marjorie Taylor Greene gekozen voor het Huis van Afgevaardigden. Ze is daarmee de eerste aanhanger van QAnon die in het Congres verkozen wordt.Aanhangers van de samenzweringstheorie geloven dat Trump strijdt tegen geheime demagogen die kinderen misbruiken en doden. Greene zelf is ervan overtuigd dat een dodelijke aanslag op een antiracistische demonstratie in Charlottesville in scène is gezet.woensdag 4 november 2020, 02:38North Carolina loopt binnen en met 66 procent van de stemmen staat Biden voor, 52 tegen 46 procent. Maar dit zijn bijna allemaal poststemmen, waarvan bekend is dat ze vaker naar de Democraten gaan.Er is een reële kans dat als de stemmen die op de kiesdag nog zijn uitgebracht worden geteld, Trump zijn achterstand gaat inlopen.woensdag 4 november 2020, 02:35De stembureaus in Philadelphia zijn gesloten. "Alles is rustig verlopen", vertelt de Nederlandse Esther Wieman, die meewerkte in een stembureau in een buitenwijk van de stad.Vooraf was grote drukte verwacht bij de stembureaus in de stad, maar dat viel mee. "Hier bij ons hadden 800 van de 1400 geregistreerde kiezers al per post gestemd", vertelt Wieman. "Als die allemaal vandaag waren gekomen, was het natuurlijk veel drukker geweest."Toch was het voor veel mensen ook een emotionele dag, merkte Wieman. "Iemand kwam hier bijvoorbeeld naar binnen en begon met ons een discussie over een uitspraak van het Hooggerechtshof. Dat gesprek gaan wij natuurlijk niet aan, daar zijn wij niet voor."De stemmen in het bureau van Wieman worden op dit moment geteld. Zelf gaat ze thuis op televisie volgen wat er gebeurt. En wanneer het resultaat in Pennsylvania bekend wordt? "Daar kan ik dan weer niks over zeggen", lacht ze.woensdag 4 november 2020, 02:33Trump haalt hier zoals verwacht zes kiesmannen binnen.woensdag 4 november 2020, 02:26Met dik 40 procent van de stemmen geteld kleurt Texas blauw. Opvallend voor een staat van oudsher als dieprood geldt. Maar Trump hoeft de staat zeker nog niet af te schrijven, zijn achterstand is op dit moment slechts 200.000 stemmen, wat nog in te lopen valt.Democraten verwachten al jaren dat de veranderende demografie van de staat in hun voordeel gaat werken. Tot nu toe is de staat echter steeds naar de Republikeinen gegaan: Jimmy Carter was de laatste Democraat die hier won.woensdag 4 november 2020, 02:24De Russische zender Spoetnik weet al welke kant het opgaat in Florida.Sputnik@SputnikInt#URGENT | Trump projected to win battleground #Florida with nearly all votes counted https://t.co/kWQCa1HZxB

#SputnikUrgent @realDonaldTrump #Election2020 #ElectionNight https://t.co/oomn8QlMMy2:224 november 2020woensdag 4 november 2020, 02:11De Trump-campagne is in swing state Nevada naar het Hooggerechtshof gestapt om het tellen van sommige stembiljetten stil te leggen. Volgens de Republikeinen is de apparatuur die gebruikt wordt om de handtekeningen van poststemmen te controleren niet nauwkeurig genoeg. Het gaat om de stemmen in Clarke County, waar ook Las Vegas ligt.Eerder had een lagere rechter het protest afgewezen.woensdag 4 november 2020, 02:01Biden neemt de leiding in het aantal kiesmannen door in een klap zijn thuisstaat Delaware, Rhode Island, Massachusetts, Connecticut, New Jersey, Maryland en Illinois op zijn naam te schrijven. Ook de drie kiesmannen van de hoofdstad Washington gaan naar hem. Trump wint zuidelijke staten als Tennessee, Alabama, Mississippi en Oklahoma.Het zijn allemaal staten waar geen verrassingen te melden zijn. De swing states waar het echt om draait zijn nog allemaal too close to call, met Florida echt spannend.Daarnaast blijkt dat de Democratisch senator Booker, ooit een rivaal van Biden in de voorkiezingen, herkozen is in zijn thuisstaat New Jersey.Bekijk op deze kaart alle uitslagen.woensdag 4 november 2020, 01:59South Carolina gaat naar Trump. Het was al verwacht dat de negen kiesmannen naar de president zouden gaan.woensdag 4 november 2020, 01:51Senaatsleider McConnell (78) is herkozen in zijn staat Kentucky. De Republikein geldt als een van de trouwste medestanders van Trump. Hij was zijn belangrijkste verdediger in het impeachmentproces tegen de president en loodste drie rechters van het Hooggerechtshof door het Congres.Of McConnell ook weer terugkeert als leider van de Senaat is afwachten: als de Democraten het hogerhuis in handen weten te krijgen, wordt hij oppositieleider.woensdag 4 november 2020, 01:50woensdag 4 november 2020, 01:41Met nog ruim een kwartier voordat de stemlokalen in de hele staat dicht zijn, blijft Florida spannend. Telkens als er nieuwe cijfers binnenkomen verschiet de staat weer van kleur. Trump en Biden hebben allebei al meerdere keren vooraan gestaan in de eerste resultaten.Inmiddels is driekwart van de stemmen geteld en heeft Biden een voorsprong van 100.000 stemmen, wat zeker niet onoverkomelijk is voor Trump. De staat met 29 kiesmannen is voor Donald Trump zo goed als onmisbaar. Eerder vandaag zei Biden nog dat als hij deze staat weet te winnen, het voor Trump voorbij is.woensdag 4 november 2020, 01:38AP volgt nu Fox News en wijst Virginia toe aan Biden.Deze staten zijn toegewezen aan Trump en Biden:woensdag 4 november 2020, 01:31Om 01.30 uur sloten de stembureaus in Ohio en West-Virginia. Die eerste staat is nog too close to call, maar AP durft West-Virginia meteen aan Trump toe te kennen. Swingstate North Carolina zou nu ook sluiten, maar daar heeft men 45 minuten respijt gekregen wegens wat technische problemen.woensdag 4 november 2020, 01:23Fox News heeft de staat Virginia al aan Biden toegewezen. Een zet waar andere zenders nog niet aan willen. Ook op onze kaart van persbureau AP kleurt de staat nog rood omdat er nog maar 1 procent van de stemmen verwerkt is.woensdag 4 november 2020, 01:18Het blijkt maar weer eens dat de eerste uitslagen die binnenlopen nog flink kunnen veranderen. Florida (29 kiesmannen en eigenlijk onmisbaar voor Trump) kleurde aanvankelijk Republikeins rood, maar inmiddels (met 44 procent van de stemmen geteld) staat Biden weer voor.Het zal vast nog wel stuivertje wisselen worden in de staat. Er is een divers electoraat, dus naar mate er verschillende county's hun resultaten bekendmaken, zal de staat weer van kleur verschieten. Nagelbijten voor beide campagnes dus, de staat maakt zijn reputatie als ultieme swing state waar.woensdag 4 november 2020, 01:15De sfeer rond het Witte Huis is goed, vertelt correspondent Lucas Waagmeester. Hoewel er werd gevreesd voor een grimmige situatie, heerst er op dit moment vooral een "niets-aan-de-hand-sfeertje".Rond de ambtswoning van president Trump zijn hekken geplaatst, voor het geval er onrust uitbreekt. Dat gebeurde bijvoorbeeld in de dagen na de dood van George Floyd eerder dit jaar.woensdag 4 november 2020, 01:02Trump wint de acht kiesmannen van Kentucky. Meteen nadat de stemlokalen daar gesloten waren om 01.00 uur, wees persbureau AP de staat toe aan de president.De staat Vermont werd kort daarna aan Biden toegewezen. Dat levert hem zijn eerste drie kiesmannen op.De eerste uitslag uit de Senaat is ook bekend: de zetel van Virginia blijft Democratisch, Mark Warner wint van zijn Republikeinse uitdager Gade.woensdag 4 november 2020, 01:00Vanaf nu zijn de stembureaus in het grootste deel van de staat Florida gesloten (in de pan handle zijn ze nog een uur open).Ook Georgia (waar het spannend kan worden), Virginia en New Hampshire lopen vanaf nu binnen.woensdag 4 november 2020, 00:23De eerste uitslagen lopen binnen in onze uitslagenkaart. Indiana (thuisstaat van vicepresident Pence) en Kentucky kleuren lichtrood, een teken dat Trump voorstaat maar de staat nog niet definitief aan hem is toegewezen.Op dit moment is er in beide staten nog maar 2 procent van de stemmen geteld, dus de cijfers zijn nog bijzonder prematuur. De verwachting is dat de president uiteindelijk allebei de staten zal winnen.woensdag 4 november 2020, 00:16Tellers van poststemmen in Philadelphia maken zich op voor een lange nacht. In de stad hebben zo'n 350.000 mensen per post gestemd. Die stemmen worden vanaf 07.00 uur geteld.NOS-redacteur Heleen D'Haens bezocht de plek waar dat gebeurt. "Aan de ene kant zitten een groep mensen die de stemmen uit de enveloppen halen, verderop de mensen die de stembiljetten platdrukken en daarna de mensen die ze door de telmachines halen", zag ze. "Alles is heel goed georganiseerd."Er is al maanden gedoe rond het poststemmen in Pennsylvania. President Trump hintte er eerder op dat het de deur zou openzetten voor fraude. Zijn partij spande verschillende rechtszaken aan om het stemmen per post in de belangrijke swingstaat in te dammen.Telbureaus vinden het daarom belangrijk om transparant te zijn. "In het telbureau in Philadelphia staat een webcam. Er is een livestream waarop mensen thuis voortdurend kunnen kijken wat er gebeurt", vertelt D'Haens. Verder hebben medewerkers van de telbureaus zich voorgenomen de stemmen zo snel mogelijk te tellen. Ze gaan daarom dag en nacht door.Ondanks die inzet kan het dagen duren voordat alle poststemmen in Pennsylvania geteld zijn. In de hele staat stemden zo'n 2,5 miljoen mensen via de post.woensdag 4 november 2020, 00:12woensdag 4 november 2020, 00:07Kanye West heeft voor het eerst in zijn leven gestemd, schrijft hij op Twitter. Hij stemde in zijn woonplaats Park County, Wyoming op zichzelf, al moest wel zijn eigen naam invullen, omdat hij in deze staat niet op het stembiljet staat. West doet als onafhankelijk kandidaat mee in een aantal staten.woensdag 4 november 2020, 00:02In de staten Indiana en Kentucky zijn de eerste stemlokalen gesloten. De verwachting is dat Trump beide staten zal winnen. Uitslagen zijn er nog niet. Omdat beide staten in twee tijdzones liggen, zullen pas over een uur de resultaten van de hele staat bekend worden.dinsdag 3 november 2020, 23:53Door een printfout op het stembiljet zal de uitslag in een county in South Carolina op zich laten wachten. Doordat een streepjescode verkeerd is afgedrukt kunnen de telmachines de poststemmen in Dorchester niet lezen en moeten meer dan 13.000 biljetten met de hand worden geteld. Pas vrijdag wordt de uitslag verwacht.Het probleem zal geen grote invloed hebben op de presidentsverkiezing (de verwachting is dat South Carolina naar Trump gaat), maar kan de spannende race tussen Senator Lindsey Graham en zijn Democratische rivaal Jaime Harrison wel beïnvloeden. Deze county ging de vorige keer naar Clinton. Als het uitloopt op een nek-aan-nekrace tussen de senaatskandidaten, zal er misschien langer moeten worden gewacht op een definitieve uitslag in die race.dinsdag 3 november 2020, 23:00Met nog een uur te gaan tot de eerste stemlokalen sluiten, heeft CNN de eerste resultaten van exitpolls van kiezers. Er is nog geen indicatie van de uitslag, maar een overzicht van de onderwerpen waar kiezers zich door lieten leiden bij hun keuze.In gesprekken na hun stembusgang zei 34 procent van de kiezers dat de economie het belangrijkste thema was, gevolgd door ras (21 procent) en de pandemie (18 procent). Op de vraag of het belangrijker was het coronavirus te bestrijden of de economie weer op gang te helpen, koos 52 procent voor het eerste, tegen 42 procent voor het tweede antwoord.dinsdag 3 november 2020, 22:55Joe Biden heeft vandaag een rondje door zijn geboortestaat Pennsylvania gemaakt, een staat die met twintig kiesmannen voor beide kandidaten enorm belangrijk is. Na bezoeken aan zijn geboorteplaats Scranton en de grootste stad Philadelphia, reisde hij door naar zijn woonplaats Wilmington, Delaware.Op een campagnestop in die plaats sprak hij nog kort met de pers. Hij zei ernaar te streven de 'Blue Wall' weer te kunnen oprichten, de swing states in de rust belt die Hillary Clinton vier jaar geleden aan Trump moest laten. Hij durfde nog geen voorspelling te doen over een uitslag. "Ik ben bijgelovig."Op de vraag wat zijn reactie wordt als president Trump unilateraal de verkiezingen opeist, antwoordde Biden dat het aan de kiezer is wie er gekozen wordt en dat elke stem moet tellen.President Trump bracht op verkiezingsdag nog een bezoek aan zijn campagnehoofdkwartier en ging daarna door naar het Witte Huis. Hij volgt de uitslagenavond in zijn ambtswoning.dinsdag 3 november 2020, 22:43De belangrijke swing state Michigan gaat ervan uit sneller dan verwacht al resultaten te kunnen publiceren. "We zijn veel efficiënter en zien minder problemen dan verwacht", zei een woordvoerder tegen CNN. Eerder werd er rekening mee gehouden dat resultaten drie dagen op zich konden laten wachten. Nu gaat men ervan uit dat de staat al kort na sluiting van de stemlokalen het resultaat van zowel de poststemmen als de stemmen die vandaag zijn ingeleverd te kunnen melden.Het feit dat beide soorten stemmen meteen gemeld kunnen worden, betekent dat een verwachte 'Red Mirage' in deze staat uitblijft. Het was de verwachting dat de staat aanvankelijk uitgesproken Republikeinse resultaten zou laten zien, waarna de Democratische poststemmen het later spannender zouden maken. Nu alles sneller bekend is, zal het eerste resultaat ook een betere afspiegeling zijn van de uiteindelijke uitslag.Michigan heeft zestien kiesmannen en ging vorige keer naar Trump.North Carolina kondigt juist aan dat de eerste resultaten juist drie kwartier langer op zich zullen laten wachten; omdat er wat problemen waren bij enkele stembureaus blijven die open tot 02.15 uur. Ook North Carolina is voor beide kandidaten een belangrijke prijs, met vijftien kiesmannen.Omdat hier de poststemmen al vandaag geteld konden worden, is de verwachting dat hier een Blue Mirage kan ontstaan, waarbij de eerste resultaten goed zijn voor de Democraten maar de Republikeinen later inlopen als de biljetten van vandaag binnenkomen.dinsdag 3 november 2020, 22:29Wall Street heeft flink geprofiteerd op deze verkiezingsdag. De Dow Jones sloot op 27.480, bijna 555 punten hoger, een winst van 2,1 procent. De S&P 500 won bijna 60 punten, ruim 2 procent.Beleggers lijken hiermee voor te sorteren op een snelle verkiezingsuitslag, stellen analisten. Als het snel duidelijk wordt wie de presidentsverkiezing gewonnen heeft, is de verwachting dat er ook snel een nieuw coronasteunpakket voor de economie door het Congres geloodst kan worden.Vorige week had de beurs juist nog een verlies geleden, toen het duidelijk werd dat het stimuluspakket er niet voor de verkiezingen zou komen.dinsdag 3 november 2020, 22:21dinsdag 3 november 2020, 21:36Verslaggever Martijn Bink treft een man bij een stembureau in Philadelphia die daar Trump-vlaggen uitdeelt. Hij zegt dat de democratie op het spel staat met deze verkiezingen, omdat moet worden voorkomen dat de Verenigde Staten socialistisch worden.dinsdag 3 november 2020, 21:29Het aantal Amerikanen dat voor vandaag al heeft gestemd, is volgens berekeningen van persbureau Associated Press opgelopen tot bijna 102 miljoen. Dat is 73 procent van het totaal aantal stemmen dat in 2016 is uitgebracht. Bij het onpartijdige US Elections Project staat de teller op bijna 101 miljoen.Volgens AP is de opkomst van het voortijdige stemmen in sommige staten, waaronder Texas en Arizona waar de strijd heel spannend is, al hoger dan de totale opkomst vier jaar geleden.dinsdag 3 november 2020, 20:52Verslaggever Eva Wiessing is in Miami in de belangrijkste swing state Florida. Ze vraagt kiezers op wie ze hebben gestemd en waarom:dinsdag 3 november 2020, 20:39De verkiezingsuitslagen in de belangrijke swing state North Carolina komen vanavond vertraagd binnen. De kiescommissie van de staat heeft besloten dat op vier stembureaus maximaal 45 minuten langer open moeten blijven, omdat ze vanochtend later opengingen dan gepland. Dat kwam door technische problemen.Pas als alle stembureaus dicht zijn, mogen de eerste uitslagen bekend worden gemaakt. Dat gebeurt dus niet om 19.30 uur plaatselijke tijd (01.30 uur in Nederland), maar vanaf 20.15 uur.dinsdag 3 november 2020, 20:21Het nationale postbedrijf van de VS moet van een federale rechter een aantal sorteercentra doorzoeken op achtergebleven stembiljetten. Aangetroffen exemplaren moeten vervolgens onmiddellijk naar hun bestemming worden gebracht.Het gaat onder meer om sorteercentra in de belangrijke swing states Florida, Pennsylvania en Arizona. Verschillende staten tellen alleen de stemmen mee die vandaag voor het eind van de dag zijn bezorgd.dinsdag 3 november 2020, 20:03Gefotoshopte plaatjes, geknipte video's en verzinsels: sociale media worden overspoeld met nepnieuws over de Amerikaanse verkiezingen. Verslaggever Rudy Bouma van Nieuwsuur zet het opvallendste nepnieuws op een rijtje. Van een naakte Democraat tot Joe Biden die dement zou zijn.dinsdag 3 november 2020, 19:40President Trump heeft een bezoek gebracht aan het hoofdkantoor van zijn verkiezingscampagne. "Ik hoor dat we het overal goed doen. Ik denk dat we een geweldige avond zullen beleven", zei hij tegen juichende campagnemedewerkers."Ik voel me goed", zei de president tegen de media. Hij zei verder dat hij nog niet heeft nagedacht over de speech die hij houdt als hij wint, maar ook niet voor het geval hij verliest. "Winnen is makkelijk. Verliezen is nooit makkelijk, niet voor mij."dinsdag 3 november 2020, 19:20De FBI onderzoekt een serie mysterieuze geautomatiseerde telefoontjes waarin mensen wordt opgeroepen om thuis te blijven. Dat meldt persbureau Reuters.Het is niet duidelijk wie er achter de robotgesprekken zit. Volgens The Washington Post kregen ongeveer 10 miljoen Amerikanen de afgelopen weken een telefoontje waarin een vrouwelijke stem zegt: "Dit is slechts een test. Tijd om thuis te blijven. Blijf veilig en blijf thuis."Bestuurders uit onder meer Nebraska en Michigan benadrukken dat mensen gewoon kunnen gaan stemmen:NE Secretary of State Robert Evnen@NebraskaSOSThe Secretary of State Office has received reports of anonymous phone calls to voters telling voters to “stay home and stay safe.”

Our polling places across the state are open.  Our voters and our poll workers will be kept safe.
“Elections matter and your vote counts." https://t.co/XdKvtKWwWT15:343 november 2020Dana Nessel@dananesselGetting reports of multiple robocalls going to Flint residents that, due to long lines, they should vote tomorrow.
Obviously this is FALSE and an effort to suppress the vote. No long lines and today is the last day to vote. Don’t believe the lies! Have your voice heard! RT PLS.16:413 november 2020dinsdag 3 november 2020, 18:52In tegenstelling tot haar echtgenoot had Melania Trump haar stem niet voor verkiezingsdag al uitgebracht. Dus ging ze zojuist naar het stembureau in Palm Beach in Florida om dat alsnog te doen.Verslaggevers vroegen de first lady waarom ze niet anderhalve week geleden al had gestemd, toen president Trump dat ook deed. "Het is verkiezingsdag, dus ik wilde hier vandaag komen stemmen", antwoordde ze.dinsdag 3 november 2020, 17:53Joe Biden voert op verkiezingsdag nog campagne in Pennsylvania. De staat is een van de swing states, waar het nog erg spannend is wie er met de buit vandoor gaat. Voor beide kandidaten is het winnen van de staat heel belangrijk op weg naar het Witte Huis. Pennsylvania levert twintig kiesmannen op.In Scranton bracht Biden een bliksembezoek aan het huis waar hij tot zijn tiende woonde. Biden werd met gejuich onthaald door zijn aanhangers en sprak binnen met de huidige bewoners. Zij vroegen hem hun muur te signeren. Hij schreef: "Van dit huis naar het Witte Huis, met Gods zegen." Na Scranton gaat hij nog naar Philadelphia.Alexi McCammond@alexiNEW: A picture from Scranton. Joe Biden just signed this on the living room wall in his childhood home here. For context, he did this in the bedroom during the 2008 race. @axios https://t.co/R9sKjG6Ktv16:453 november 2020dinsdag 3 november 2020, 17:07Lucas Waagmeester@NOSWaagmeesterAls er een lot te koop is met 10 procent kans is op de jackpot; reken maar dat ik m koop. 

Zo spannend wordt het vannacht https://t.co/66RuqeB3l916:353 november 2020dinsdag 3 november 2020, 16:53Er zijn vandaag niet alleen presidentsverkiezingen in de VS, ook alle zetels in het Huis van Afgevaardigden en een derde van de zetels in de Senaat worden gekozen. De Democraten hebben het in het Huis voor het zeggen en behouden hun meerderheid naar verwachting. Ook maken ze een aanzienlijke kans om de macht in de Senaat over te nemen van de Republikeinen, maar daar is het veel spannender.The Washington Post en CNN maakten deze handige overzichten waar de races het interessants zijn:CNN Politics@CNNPoliticsNine things to look for in Tuesday's Senate races https://t.co/W3AltksBer https://t.co/G7dcaR7ywv14:353 november 2020dickjansen@dickjansenThe most important Senate races to watch on Election Day - The Washington Post https://t.co/3ZR62qpsXF16:313 november 2020dinsdag 3 november 2020, 16:37Met angst en beven kijkt oud-ambassadeur Henne Schuwer naar de verkiezingen in de VS. "Überhaupt het idee dat er een tweede termijn voor Donald Trump kan komen, daar moet ik persoonlijk niet aan denken. De schade die hij dan kan aanrichten", zegt hij tegen Nieuwsuur.Schuwer was tussen 2015 en 2019 de Nederlandse ambassadeur in Washington D.C. Hij heeft een duidelijk antwoord op de vraag van welke stemmers de uitslag zal afhangen. "Vrouwen! Dit is de wraak van de #MeToo-beweging. Als Biden nu wint, is dit de afrekening. De verworven rechten van vrouwen: het recht op abortus, gelijke betaling, zijn door Trump in gevaar gebracht. Dus deze man moet het Witte Huis uit, redeneren ze."dinsdag 3 november 2020, 16:30Gewoonlijk zien we op verkiezingsdag de presidentskandidaten hun stem uitbrengen bij een lokaal stembureau, maar net als zo'n 100 miljoen landgenoten hebben Donald Trump en Joe Biden al voor vandaag gestemd. Trump was vorige week zaterdag de eerste, Biden volgde afgelopen woensdag.Trump stemde "op een kerel die Trump heet":dinsdag 3 november 2020, 16:11Amerika-correspondent Arjen van der Horst blikt voor podcast De Dag in een tweeluik terug op de Trump-jaren die achter ons liggen. In het eerste deel, gisteren, besprak hij wat er is terechtgekomen van de beloftes op het gebied van immigratie, buitenlands beleid, economie en het benoemen van rechters.Vandaag, in deel twee, een blik op de momenten waarop de president het moeilijk had: de vele protesten, het Mueller-onderzoek, de afzettingsprocedure. Wat heeft die tegenwind voor Trump betekend? Vindt hij het eigenlijk wel leuk om president te zijn?dinsdag 3 november 2020, 15:52In het centrum van Philadelphia nemen winkeliers het zekere voor het onzekere, merkt NOS-redacteur Heleen D'Haens. In de anders zo gezellige winkelstraten zijn bijna alle etalages dichtgetimmerd, al zijn de winkels zelf wel gewoon open.Afgelopen week was het onrustig in de stad na de dood van Walter Wallace, een zwarte man die door de politie werd neergeschoten. De avondklok die toen van kracht werd, is opgeheven. Maar in de stad zijn nog wel militairen aanwezig van de nationale garde.Vanochtend is het rustig, maar dat zou in de loop van de dag of avond kunnen veranderen, vrezen sommige inwoners. President Trump zei vorige maand in een debat dat er "slechte dingen gebeuren in Philadelphia". Hij doelde daarmee op (onbewezen) fraude met stembiljetten en riep Republikeinen op de stembureaus in de stad goed in de gaten te houden. Pennsylvania, waarin Philadelphia ligt, is een belangrijke swing state. Mogelijk wordt het resultaat in die staat doorslaggevend voor wie president wordt.dinsdag 3 november 2020, 15:41Arjen van der Horst@ArjenVDHAll right folks, it’s election day! Al 100 miljoen Amerikanen hebben vroegtijdig hun stem uitgebracht. Dit zou wel eens de hoogste opkomst in een halve eeuw kunnen worden. Biden staat ruim voor in het gemiddelde van de landelijke peilingen, maar dat zegt niets over zijn kansen. https://t.co/5DHJ4W7n9U15:213 november 2020Arjen van der Horst@ArjenVDHDoor het Amerikaanse systeem van kiesmannen draait het om de uitslag in de swing states. In de meeste swing states staat Biden licht voor, maar zijn voorsprong ligt vaak binnen de foutmarge van de peilingen, zoals bij Florida. Met andere woorden: het kan nog alle kanten uit. https://t.co/7bnDcmw7Qn15:213 november 2020dinsdag 3 november 2020, 15:40President Trump gaf vanochtend zijn eerste interview van verkiezingsdag aan Fox & Friends, de ontbijtshow van nieuwszender Fox News en een van Trumps lievelingsprogramma's. "Ik heb een stevige kans om te winnen", zei hij.Hij noemde de hoge opkomsten bij campagnebijeenkomsten de afgelopen weken de "ultieme peiling" en zei dat er veel op hem gestemd zal worden. "Het wordt een heel interessante dag. Ik heb al eens eerder zo'n dag meegemaakt. En dat liep toen erg goed af."Hij zei verder dat hij vandaag veel zal bellen met mensen die hem hebben gesteund en dat hij zijn campagnehoofdkwartier in Virginia zal bezoeken om zijn personeel te bedanken.Fox plaatste dit fragment van Trump op YouTube:dinsdag 3 november 2020, 15:15De Democratische presidentskandidaat Joe Biden heeft vanochtend het graf van zijn zoon Beau bezocht. Met zijn vrouw Jill en kleinkinderen Finnegan en Natalie was hij op het kerkhof in Wilmington (Delaware) waar zijn zoon in 2015 werd begraven. Beau Biden stierf op 46-jarige leeftijd aan een hersentumor.Ook Bidens eerste vrouw Neilia en dochter Naomi liggen op de katholieke begraafplaats in Wilmington. Zij stierven in 1972 bij een auto-ongeluk. Joe Biden was toen net verkozen tot senator.Na het bezoek aan de begraafplaats vertrok Biden naar de staat Pennsylvania, waar hij de rest van de dag zal doorbrengen om zoveel mogelijk kiezers naar de stembus te lokken.dinsdag 3 november 2020, 15:00Het aantal kiesgerechtigden in de Verenigde Staten die voor vandaag hun stem al uitbrachten, staat op net geen 100 miljoen. Dat heeft het onpartijdige US Elections Project becijferd op basis van cijfers per kiesdistrict.Die 99,7 miljoen is bijna driekwart van alle stemmen die bij de presidentsverkiezingen vier jaar geleden werden uitgebracht. Al jaren groeit het aantal kiezers dat vervroegd een stem uitbrengt, maar door de coronapandemie en bijkomende maatregelen is dat cijfer dit jaar nog hoger. Analisten houden er rekening mee dat dit jaar 150 miljoen stemmen uitgebracht worden. Dat zou de hoogste opkomst betekenen sinds de verkiezingen van 1908.dinsdag 3 november 2020, 14:45Na maanden van warmlopen en campagnevoeren is het eindelijk zover: vandaag moet duidelijk worden wie de komende vier jaar het Witte Huis zal bewonen. Wordt het Donald Trump of Joe Biden? In de nacht van dinsdag op woensdag worden de meeste uitslagen per staat bekendgemaakt. Uiteindelijk wint niet de kandidaat met het hoogste aantal stemmen, maar de kandidaat met de meeste kiesmannen.Waar je komende nacht op moet letten, lees je hier:dinsdag 3 november 2020, 14:39Twee piepkleine dorpen in de staat New Hampshire hebben traditiegetrouw als eerste hun stem uitgebracht voor de presidentsverkiezingen. In Dixville Notch won Joe Biden glansrijk: alle vijf stemmen waren voor hem. Millsfield daarentegen was een grandioze overwinning voor Donald Trump. De president kreeg zestien stemmen, Biden slechts vijf.De traditie in Dixville Notch gaat terug tot 1960. Dorpsbewoners komen daar sindsdien om middernacht samen om hun stem uit te brengen. Meestal is dat een grote mediagebeurtenis, maar vanwege het coronavirus was het dit keer een kleine aangelegenheid. Een ander dorp, Hart's Landing, begon met het gebruik in 1948, maar blies de nachtelijke verkiezingen vanwege de pandemie af.dinsdag 3 november 2020, 14:33Het is zover: vandaag zijn de Amerikaanse presidentsverkiezingen. De huidige president Trump neemt het op tegen z'n Democratische tegenstander Joe Biden. Blijft de Republikein Trump aan voor een nieuwe termijn, of moet hij het stokje doorgeven aan Biden? Bij Amerikaanse verkiezingen komt veel kijken.We geven in onderstaand stuk antwoord op tien belangrijke vragen over de verkiezingen:dinsdag 3 november 2020, 14:30Welkom in het liveblog over de Amerikaanse verkiezingen. In dit artikel houden we je de hele dag (en nacht) op de hoogte van de laatste ontwikkelingen op deze spannende verkiezingsdag.