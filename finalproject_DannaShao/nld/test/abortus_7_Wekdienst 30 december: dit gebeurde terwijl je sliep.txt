Goedemorgen! Vanochtend is het nog steeds mistig op sommige plaatsen. In de loop van de dag lost de mist geleidelijk op, waarna de zon gaat schijnen. Later vanmiddag wordt het bewolkt. Het wordt ongeveer 3 graden.Morgen is het ook bewolkt, maar blijft het wel droog. Ook tijdens de jaarwisseling wordt geen regen verwacht.Er loopt water uit de MaasHet waterpeil daalt in de Maas tussen Grave en Sambeek. Daar is een stuw beschadigd doordat een schip in de mist tegen een brug is gevaren. Er loopt water weg en dat kan effect hebben op de stabiliteit van de kade.De gemeente Grave vraagt mensen die aan de Maas wonen daarom maatregelen te nemen. Er mogen eigenlijk geen auto's meer parkeren langs de rivier en ook geen schepen varen. De brug blijft waarschijnlijk nog even dicht.Bestand Syrië alweer geschondenHet staakt-het-vuren dat gisteren in heel Syrië inging, heeft nog geen twee uur standgehouden. In twee provincies in het westen van het land is weer gevochten tussen rebellen en het regeringsleger.Het bestand werd gisteren afgekondigd door het regime van president Assad, Rusland en Turkije. Het was de bedoeling dat er binnenkort opnieuw vredesbesprekingen zouden worden gehouden in Kazachstan. Of die nu nog steeds doorgaan, is onduidelijk.Nederlandse rappers opgepakt in SurinameIn Suriname zijn drie leden van de Haagse rapgroep Strictly Family Business (SFB) gearresteerd. Volgens de Surinaamse krant de Ware Tijd is dat omdat de rappers vorig jaar een video hebben opgenomen waarop ze seks hebben met een minderjarig meisje.De beelden zouden ze hebben verspreid via sociale media. SFB is in Suriname voor optredens. De drie leden werden opgepakt in een hotel in de hoofdstad Paramaribo.'Minder abortussen door hulp huisarts'Minister Schippers wil dat er minder abortussen worden gepleegd door Nederlandse vrouwen. Daarvoor roept ze de hulp in van huisartsen. Vergeleken met andere landen heeft Nederland al een laag abortuscijfer, maar toch laten volgens Schippers te veel vrouwen een abortus plegen.In een interview met het Nederlands Dagblad zegt ze dat ze huisartsen een grotere rol wil geven bij de hulp aan ongewenst zwangere vrouwen. Ze wil dat zij voortaan ook abortuspillen mogen voorschrijven.Het KNMI publiceert de weercijfers van 2016. Het afgelopen jaar zou weleens de boeken kunnen ingaan als het warmste jaar ooit.Na een missie van vier maanden keert het marineschip Zr.Ms. De Ruyter terug in Den Helder. Het fregat voer in de Egeïsche Zee om netwerken van mensensmokkelaars bloot te leggen.De partij Denk presenteert de kandidatenlijst voor de verkiezingen voor de Tweede Kamer. Dat gebeurt tijdens een besloten bijeenkomst. De pers is niet welkom.Fijne dag!BinnenlandBuitenlandDeel artikel: