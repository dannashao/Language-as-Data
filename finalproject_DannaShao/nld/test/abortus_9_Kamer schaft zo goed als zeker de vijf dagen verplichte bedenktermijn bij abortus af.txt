De wettelijke bedenktijd van vijf dagen bij abortus verdwijnt zo goed als zeker. Morgen behandelt de Tweede Kamer een initiatiefwetsvoorstel hiertoe van D66, PvdA, GroenLinks en VVD. Een meerderheid wil van de vijf dagen bedenktijd af.Dat is al langer zo, maar toen toenmalig D66-Kamerlid Dijkstra het voorstel - nu bijna een jaar geleden - indiende, stond in het regeerakkoord dat sommige medisch-ethische kwesties niet behandeld zouden worden.Tot chagrijn van D66- en VVD-Kamerleden lagen voorstellen jaren stil. In het nieuwe regeerakkoord van VVD, D66, CDA en CU is afgesproken dat Kamerleden bij een aantal "aanhangige initiatiefvoorstellen" over medisch-ethische kwesties een persoonlijke afweging mogen maken. Bij deze zogenoemde vrije kwesties hoeven Kamerleden zich niet aan fractiediscipline te houden.Naast de indieners VVD, PvdA, GroenLinks en D66 steunen de SP en de Partij voor de Dieren het voorstel en daarmee is een meerderheid in de Tweede Kamer zo goed als zeker. In de Eerste Kamer, waar het voorstel daarna behandeld moet worden, hebben deze partijen ook een meerderheid. Maar een slag om de arm is dus noodzakelijk, omdat het een vrije kwestie is voor een aantal partijen.CDA en ChristenUnie willen de bedenktijd behouden. Volgens ChristenUnie-Kamerlid Bikker is zorgvuldigheid geboden en moeten vrouwen de tijd nemen om na te denken over de beslissing.Dat spreekt D66-fractievoorzitter Paternotte niet tegen, maar hij vindt de verplichte denktijd niet goed. Vrouwen die dat willen, kunnen samen met een arts de tijd nemen om na te denken, maar de meeste vrouwen hebben dat al lang gedaan, aldus Paternotte. Het wettelijk verplichten noemt hij "verkeerd, paternalistisch en niet van deze tijd".Ook voor de verstrekking van de 'abortuspil' door huisartsen tekent zich een meerderheid in de Kamer af. Dat voorstel van PvdA en GroenLinks om zwangerschap in het beginstadium te kunnen afbreken met een pil voorgeschreven door de huisarts staat voor volgende week op de agenda.Over het afschaffen van de vijf dagen gaat het al heel lang in de politiek, dus waarom staat dat nu opeens weer op de agenda? Nieuwsuur legt het uit:PolitiekDeel artikel: