https://nos.nl//nieuwsuur/artikel/2234918-is-rundvlees-eten-vervuilender-dan-autorijden
Is rundvlees eten vervuilender dan autorijden?Ga naar het menuGa naar de inhoudNieuws Sport LiveProgramma'sNieuws Sport ANPKoeien in de weizondag 3 juni 2018, 21:50•Aangepast maandag 4 juni 2018, 19:25Is rundvlees eten vervuilender dan autorijden?"Een veganistisch dieet is waarschijnlijk de beste manier om je impact op de planeet te verlagen, niet alleen wat betreft broeikasgassen maar ook qua luchtvervuiling, watervervuiling, landgebruik en watergebruik."Dat zegt Joseph Moore, het hoofd van een nieuw onderzoek naar mogelijkheden om de klimaatgevolgen van voedselproductie en consumptie in kaart te brengen. De studie is verschenen in het wetenschappelijke blad Science.Het onderzoek richtte zich op veertig veel geconsumeerde producten en hun impact op het klimaat, luchtvervuiling, watervervuiling en de hoeveelheid water en grond die nodig is voor de productie. De gegevens van 40.000 boerderijen in 119 landen werden zo in kaart gebracht.Wat bleek? Als er geen vlees en zuivel meer geproduceerd zou worden, wordt driekwart van de landbouwgrond wereldwijd overbodig. En terwijl vlees en zuivel maar 18 procent van de calorieën leveren, komt bij de productie 60 procent van alle broeikasgassen vrij die door de landbouw geproduceerd worden.Je hebt vlees en vleesVan al het vlees is rundvlees het meest vervuilende, blijkt uit de studie. Het maakt ook uit op wat voor grond de koeien hebben rondgelopen. De veeteelt van runderen op ontbost land produceert twaalf keer zoveel broeikasgast en 50 keer zoveel grondgebied als koeien die in een natuurlijke wei rondlopen.Op basis van de resultaten laten zich rekensommen maken die het eten van een biefstuk vergelijken met tussen de 150 en 250 kilometer rijden in een gemiddelde personenauto uit 2016.Maar is veganistisch eten echt het beste wapen tegen klimaatschade, zoals de onderzoekers beweren? Dat is lastig te zeggen, vooral als de factor biologische productie erbij komt.Moeten we veganist worden?Feit is wel dat het flink helpt als we alle dierlijke producten laten staan. "Eten heeft veel impact op het milieu", zegt Linda Nijenhuis van Milieu Centraal. "We kunnen natuurlijk niet zonder eten, maar we kunnen wel keuzes maken die helpen om het klimaat minder te belasten."Voor onderzoeksleider Joseph Moore staat vast dat vlees van het menu moet. "Ik begon dit project om groenere productiemethoden te onderzoeken. Maar ik ben de afgelopen vier jaar helemaal gestopt met het eten van dierlijke producten. We hebben het niet nodig om ons leven op peil te houden."3:56Reportage: 'Eten heeft veel impact op het milieu'Feiten en fabeltjes: de do's en don'ts voor het klimaatNPO Focus: Redden veganisten de wereld?NPO Focus: Waarom zou je vegetariër worden?NPO Focus: Kun je 100 procent klimaatneutraal leven?NieuwsuurBinnenlandBuitenlandDeel artikel:Link gekopieerd!Advertentie via Ster.nlGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal nieuwsPolitiekEconomieKoningshuisTechCultuur & MediaOpmerkelijkSportVoorpaginaLaatste nieuwsVideo'sVoetbalFormule 1WielrennenSchaatsenTennisAtletiekHockeyGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reacties© NOS 2023Cookie-instellingen