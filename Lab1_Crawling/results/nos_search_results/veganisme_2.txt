https://nos.nl//artikel/2247497-veganisten-protesteren-in-amsterdam-tegen-hamburgers-en-bontjassen
Veganisten protesteren in Amsterdam tegen hamburgers en bontjassenGa naar het menuGa naar de inhoudNieuws Sport LiveProgramma'sNieuws Sport NOSDemonstranten bij de Animal Rights March in AmsterdamNOS Nieuws•zaterdag 25 augustus 2018, 15:56Veganisten protesteren in Amsterdam tegen hamburgers en bontjassenIn Amsterdam hebben honderden mensen meegelopen in de eerste Animal Rights March. De deelnemers verzamelden zich naast de vaste hotdogstand op de Dam en begonnen daarna aan hun tocht richting het Museumplein, waarmee ze aandacht wilden vragen voor dierenwelzijn en veganisme.Wereldwijd vinden er 25 marches plaats, in onder meer Londen, Berlijn en Oslo. "Twee jaar geleden was de eerste, in Londen", zegt organisator Amadesha Assie. "De mars groeit enorm: niet alleen het aantal steden dat meedoet, maar ook het aantal deelnemers."Assie wil bewustwording creëren bij een grote groep mensen. "Sommigen denken: ik ga iets leuks doen, naar de dierentuin bijvoorbeeld, een lekkere hamburger eten, of een bontjas kopen. In zo'n geval denk je aan jezelf, maar niet wat eraan vooraf is gegaan. De dieren die eindigen als een product of als vermaak en worden vergeten."NOSEen hotdogstand naast de demonstratie op de Dam.Tijdens de mars zijn er verschillende sprekers die zich bezighouden met dierenrechten. "Hun boodschap: zorgen dat mensen het gesprek aangaan met elkaar", zegt de organisator. "Zodat mensen zich realiseren dat sommige keuzes die ze maken leed veroorzaken. De logische gedachte is om te kijken hoe dat leed gestopt kan worden, en niet denken: vroeger deed ik het ook zo, ik at al vlees, dus het is oké om ermee door te gaan."VeganismeMet de mars wil Assie ook de positieve kant van veganisme laten zien. "Er heerst een licht militant beeld van veganisme, een beeld van extremisme. Maar de stroming gaat juist om het niet gebruiken van geweld." De mars werd begeleid door de politie en is zonder incidenten verlopen.Volgens de Nederlandse Vereniging voor Veganisten zijn er in Nederland zo'n 100.000 veganisten. Hun aantal groeit nog steeds. Veganisme is populair; is een mars dan niet een vrij ouderwetse vorm van protesteren? Assie vindt van niet. "Niet iedereen zit op social media. En je kunt wel online zien dat iemand veganist is, maar de boodschap is duidelijker als ze allemaal samenkomen in het echt. Het is veel indrukwekkender."BinnenlandDeel artikel:Link gekopieerd!Advertentie via Ster.nlGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal nieuwsPolitiekEconomieKoningshuisTechCultuur & MediaOpmerkelijkSportVoorpaginaLaatste nieuwsVideo'sVoetbalFormule 1WielrennenSchaatsenTennisAtletiekHockeyGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reacties© NOS 2023Cookie-instellingen