https://nos.nl//artikel/2208423-mcdonald-s-komt-met-mcvegan-over-15-jaar-zijn-alle-snacks-vega
McDonald's komt met McVegan: 'Over 15 jaar zijn alle snacks vega'Ga naar het menuGa naar de inhoudNieuws Sport LiveProgramma'sNieuws Sport McDonald'sNOS Nieuws•dinsdag 19 december 2017, 20:13•Aangepast woensdag 20 december 2017, 00:27McDonald's komt met McVegan: 'Over 15 jaar zijn alle snacks vega'Een Big Mac maar dan zonder vlees. Zo omschrijft McDonald's de McVegan-burger. De eerste veganistische optie bij de grote Amerikaanse keten wordt gepresenteerd als een vooruitstrevende keuze in de fastfoodwereld. Maar nader onderzoek leert dat zo'n burger slechts een kwestie van tijd was in ons veranderende voedingspatroon. "Het aantal veganisten groeit al een tijd en daar speelt de horeca op in, maar het was nog wachten op de snackwereld", vertelt duurzaam-voedselexpert Marco Agema. De burger is gemaakt van soja, bevat geen kaas en heeft sla, ui en tomaat als garnering. De McVegan werd in oktober getest en is vanaf 28 december in Zweden en Finland te koop. Welke landen daarna volgen - en wanneer - is nog niet duidelijk. "McDonald's neemt met deze burger het voortouw van alle fastfoodketens, maar hierna zal de rest volgen", gaat Agema verder. "Over vijftien jaar, zul je zien, eten we alleen nog maar vegetarische of veganistische snacks."Overigens bevat de Veggie-burger, die bij veel McDonald's-vestigingen in Nederland verkrijgbaar is, ook geen dierlijke producten. De groenteburger heeft alleen geen veganistisch keurmerk, omdat er mogelijk kruisbesmetting in de keuken kan zijn met dierlijke producten. De Veggie-burger heeft wel een vegetarisch keurmerk.De snackbar en de fastfoodketen van de toekomst bestaan namelijk alleen maar uit snacks zonder vlees, zegt de voedselexpert. "Er zijn zoveel voedselschandalen, mensen eten steeds minder vlees. Ketens moeten wel mee veranderen." Momenteel zijn ongeveer 470.000 tot 700.000 Nederlanders vegetarisch en 50.000 tot 70.000 veganistisch.Binnenkort draait de menukaart niet meer om vlees, zegt Agema. "Er zijn dan veel meer smaken."Maar het is de vraag of de McVegan überhaupt wel veganisten gaat trekken. "McDonald's moet er eerst voor zorgen dat ze goed op de kaart staan als organisatie. Ze moeten transparanter worden, want zij hebben ook wel wat schandalen." En het speelt ook mee of de burger wel is ontwikkeld door een veganist. "Ik ben zo bang dat de commercie er nu mee aan de haal gaat en de kwaliteit van de veganistische snacks daaronder lijdt", zegt Agema. Wij hobbelen een beetje achter de veganistische voorlopers aan als Nederland.Marco AgemaHet is nog onduidelijk wanneer de burger verkrijgbaar is in Nederland. De McVegan zal ongetwijfeld populair worden, zegt Agema, al is het aan de late kant. "Wij hobbelen een beetje achter de veganistische voorlopers aan als Nederland. We zijn wel goed bezig. Of nou, we zijn goed in bedenken, in het uitvoeren minder. Maar er komt nog wel een inhaalslag, want alle neuzen staan dezelfde kant op."Veganisme is populair, maar is het ook gezond?BuitenlandOpmerkelijkDeel artikel:Link gekopieerd!Advertentie via Ster.nlGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal nieuwsPolitiekEconomieKoningshuisTechCultuur & MediaOpmerkelijkSportVoorpaginaLaatste nieuwsVideo'sVoetbalFormule 1WielrennenSchaatsenTennisAtletiekHockeyGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reacties© NOS 2023Cookie-instellingen