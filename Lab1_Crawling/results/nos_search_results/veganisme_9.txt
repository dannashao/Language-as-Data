https://nos.nl//artikel/2099574-discussierende-demonstranten-en-politie-botsen-in-parijs
Discussiërende demonstranten en politie botsen in ParijsGa naar het menuGa naar de inhoudNieuws Sport LiveProgramma'sNieuws Sport Reuters NOS Nieuws•zaterdag 16 april 2016, 16:46Discussiërende demonstranten en politie botsen in ParijsOccupy was aan Frankrijk niet besteed, het protest tegen sociale ongelijkheid een kleine vijf jaar geleden ging het land grotendeels voorbij.Maar Parijs heeft nu zijn eigen versie van Occupy: Nuit Debout. Sinds eind maart wordt op Place de la République gediscussieerd over economische thema's, de vluchtelingencrisis, veganisme en de Panama Papers.Het tot nu toe vredige protest liep afgelopen nacht uit de hand. Na vernielingen greep de politie in en pakte 22 mensen op. Op dat moment waren er zo'n drieduizend betogers op het plein.0:59Het was uren onrustig in ParijsNuit Debout komt voort uit verzet tegen voorgestelde veranderingen van de Arbeidswet. Vorige maand gingen daarom al honderdduizenden Fransen de straat op. Minister Myriam El Khomri (Sociale Zaken) wil versoepeling van het ontslagrecht en makkelijker kunnen afwijken van de 35-urige werkweek. Maar de demonstranten op Place de la République gaat het om meer dan dat alleen, zij vinden dat het "neoliberale systeem" op de schop moet. StakenDe beweging is voortgekomen uit bestaande actiegroepen, maar inmiddels komen Fransen van alle leeftijden en uit alle lagen van de bevolking naar het plein in Parijs. Echte aanvoerders heeft Nuit Debout niet, maar de econoom Frédéric Lordon is wel het boegbeeld van de beweging geworden. Lordon riep de betogers op tot een gezamenlijke staking en hij kondigde een nieuwe grondwet aan, die van de 'Sociale Republiek'.BuitenlandDeel artikel:Link gekopieerd!Advertentie via Ster.nlGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal nieuwsPolitiekEconomieKoningshuisTechCultuur & MediaOpmerkelijkSportVoorpaginaLaatste nieuwsVideo'sVoetbalFormule 1WielrennenSchaatsenTennisAtletiekHockeyGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reacties© NOS 2023Cookie-instellingen