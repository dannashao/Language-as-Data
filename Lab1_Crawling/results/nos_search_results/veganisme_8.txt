https://nos.nl//op3/artikel/2128277-veganisme-is-booming-business-in-israel
Veganisme is booming business  in IsraëlGa naar het menuGa naar de inhoudNieuws Sport LiveProgramma'sNieuws Sport NOSEen veganistisch gerecht in het restaurant van Sheryl Bergervrijdag 26 augustus 2016, 14:04Veganisme is booming business  in Israël"Voor mij is veganisme totaal religieus", zegt de Israëlische Reut Shuker uit Tel Aviv. Ze is een van de bezoekers van het vegan restaurant Miss Kaplan, waar ze graag komt om gerechten zonder dierlijke producten te eten. En zij is niet de enige met een vegan leefstijl. Zo'n vijf procent van de bevolking eet geen enkel dierlijk product, dus de markt is groot. Ter vergelijking: wereldwijd is 1 procent veganist. Het gevolg: vegan restaurants schieten als paddenstoelen uit de grond.NOSEen veganistisch gerechtWaarom in Israël zo veel veganisten zijn, dat weet Ori Shavit. Zij is een bekende vegan blogger en eigenaar van restaurant Miss Kaplan. "In de koosjere keuken scheid je zuivel al van vlees. Mensen zijn hier gewend na te denken voordat ze eten."En het hele land is erop ingesteld. Doordat hummus en falafel nationale gerechten zijn, vind je ook in de kleinste dorpjes vegan gerechten op de menukaarten. In het leger zijn er zelfs schoenen zonder leer. Een echte veganist gebruikt namelijk helemaal geen dierlijke producten.Israël goes vegan | NOS op 3De kok van Miss Kaplan, Sheryl Berger, reageert duidelijk op de vraag waarom ze veganistisch kookt. "Het is een passie. Groente is de toekomst, ik ben verliefd op groente." En haar passie kunnen we serieus nemen: "Ik wil met groente iets speciaals doen en daarmee de wereld veranderen."Ook Daniel en Eliya Baraket weten hoe je veganistisch eten lekker maakt. Na een crowdfundingsactie konden zij drie maanden geleden hun vegan chocoladefabriek openen. Hier maken ze ongeveer 30.000 veganistische repen per maand, volledig vrij van dierlijke producten als koemelk. "Wie wil nou zonder chocola leven?", aldus Daniel.NOSVeganistische chocoladerepen van Daniel en Eliya Baraket. In het land doen ook veganistische toetjes het goed. Doordat de markt groot is én groeit, komen veel nieuwe bedrijfjes aan een startkapitaal. Ori: "Wij worden een start-up nation genoemd. Mensen hier zijn nieuwsgierig en ze houden van innovaties."NOS op 3BuitenlandDeel artikel:Link gekopieerd!Geef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reactiesNOS informatieOver de NOSWerken bij de NOSContactJournalistieke verantwoordingHerstelrubriekOmbudsman NPONOS AppsVoorwaardenPrivacyNieuwsVoorpaginaLaatste nieuwsVideo'sBinnenlandBuitenlandRegionaal nieuwsPolitiekEconomieKoningshuisTechCultuur & MediaOpmerkelijkSportVoorpaginaLaatste nieuwsVideo'sVoetbalFormule 1WielrennenSchaatsenTennisAtletiekHockeyGeef ons feedbackVertel ons wat je van onze site vindtTip de redactieGeef je tips aan ons doorPublieksvoorlichtingVoor vragen en reacties© NOS 2023Cookie-instellingen