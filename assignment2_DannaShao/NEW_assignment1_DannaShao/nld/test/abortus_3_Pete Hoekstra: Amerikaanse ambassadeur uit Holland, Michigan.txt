Hij verhuist nu voor het eerst naar Nederland, maar feitelijk woont hij al bijna zijn hele leven in Holland - het naar Nederland vernoemde plaatsje in de Amerikaanse staat Michigan.Pete Hoekstra werd al langer voorgedragen als de nieuwe Amerikaanse ambassadeur in Den Haag. Dit voorjaar ook door president Donald Trump. Nu dit is goedgekeurd door de Senaat, komt Hoekstra in januari definitief naar Nederland.Hoekstra werd geboren in Groningen, maar zijn ouders emigreerden in 1956 naar de Verenigde Staten. Nederland was toen nog hard bezig met de naoorlogse opbouw, en zijn ouders zagen een betere toekomst voor hun kinderen in Amerika.Daar begon vader Hoekstra te werken bij een bakkerij in de oer-Hollandse plaats Holland, waar Nederlandse immigranten het Nederland opbouwden wat ze in de oorlog hadden achtergelaten. Met hun eigen taal, traditie, architectuur en protestants-christelijke waarden.Ook de nieuwe ambassadeur staat bekend om zijn religieuze en conservatieve standpunten. Die nam hij na een succesvolle periode als zakenman in de staat Michigan mee naar Washington D.C., waar hij van 1993 tot 2011 een deel van Michigan vertegenwoordigde in het Amerikaanse congres.Daar had Hoekstra een 100 percent pro-life voting record: al zijn stemmen waren tegen levensbeÃ«indiging, zoals abortus. Zo zei hij eens tijdens een toespraak in het Congres: "Wat voor soort mensen zijn we, als we niet de kleinste, meest hulpeloze en kwetsbare medemensen willen verdedigen. Late abortus is een walgelijke en gruwelijke ingreep."Hoekstra steunde ook verschillende initiatieven om het homohuwelijk bij grondwet te verbieden.Late abortus is een walgelijke en gruwelijke ingreep.Ook stond hij aan de wieg van de Dutch Caucus: de groep congresleden, vaak van Nederlandse afkomst, die in Washington de culturele en economische banden tussen beide landen kracht bijzette. Hij benadrukt het belang van een goede band. "Onze landen zijn al 400 jaar vrienden. Nederland is de op twee na grootste investeerder in de VS. (...) Jullie zijn machtig."Maar de grootste bekendheid verwierf Hoekstra als voorzitter van de machtige inlichtingencommissie, die onder meer de topgeheimen bespreekt in Amerika's strijd tegen terrorisme.Europeanen denken dat hun systeem ze beschermt. Ik denk dat ze er meer gevaar door lopen.Niet zelden was Hoekstra de afgelopen jaren kritisch over Europa's immigratie- en opengrenzenbeleid. "Europeanen denken dat hun systeem ze beschermt. Ik denk dat ze er meer gevaar door lopen."Hij pleit ervoor dat Nederland en de VS samen een front vormen, en dat beide landen van elkaar leren. Een van zijn speerpunten zal daarom zijn: "Hoe kunnen we samen beleid uitvoeren tegen deze bedreiging?"De toekomstige ambassadeur zegt dat hij zijn baas, president Trump, niet goed kent. "We hadden contact tijdens de campagne. Ik leidde zijn campagne in Michigan en was zijn veiligheidsadviseur. Ik heb namens hem opgetreden."Hoekstra's naam werd eerder door Trump genoemd, bijvoorbeeld als kanshebber voor de functie van CIA-directeur. Hoekstra denkt dat Trump een boodschap geeft door hem aan te stellen als ambassadeur."Hij zal intussen weten hoe belangrijk onze band op defensiegebied is. En hij weet van onze culturele banden: we delen dezelfde waarden. Er gebeurt van alles in Europa, neem de brexit. Ze willen een ervaren kracht om met de Nederlanders te werken."NieuwsuurBinnenlandDeel artikel: