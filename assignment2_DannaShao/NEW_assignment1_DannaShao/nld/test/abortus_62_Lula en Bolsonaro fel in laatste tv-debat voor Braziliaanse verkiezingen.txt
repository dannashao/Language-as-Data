De Braziliaanse presidentskandidaten Jair Bolsonaro en Lula da Silva hebben elkaar fel bekritiseerd in hun laatste debat voor de verkiezingen van morgen. Ze maakten elkaar uit voor leugenaar en waarschuwden kiezers dat hun tegenstander funest zal zijn voor het land.Bolsonaro haalde de beschuldigingen van corruptie aan die Da Silva plaagden tijdens zijn regeerperiode van 2003 tot 2010. Da Silva werd daarvoor veroordeeld maar mocht de cel verlaten toen duidelijk werd dat de rechter vooringenomen was geweest. "Met mij zullen jullie veiligheid hebben, jullie zullen eerlijkheid hebben, geen diefstal", beloofde de zittend president.Hij zei ook dat hij harder had opgetreden tegen gewelddadige bendes in het land dan zijn rivaal. "Het geweld is afgenomen tijdens mijn ambtstermijn terwijl het was gestegen tijdens jouw regeerperiode." Bolsonaro schilderde zijn tegenstander bovendien af als iemand die abortus wil invoeren en drugs legaliseren.Da Silva benadrukte juist dat Brazilië onder hem een economische bloei doormaakte maar onder Bolsonaro internationaal geïsoleerd is geraakt. "Brazilië staat nog meer alleen dan Cuba. Met niemand heb je een relatie. Niemand wil je ontvangen, niemand komt hier."Bolsonaro lachte de kritiek weg en zei dat de Arabische wereld hem "met open armen" ontvangt en hij recent nog met president Biden heeft gebeld. Hij beet Da Silva daarop toe dat die moest "ophouden met liegen".De kandidaten vielen elkaar vaker persoonlijk aan tijdens het debat van twee en een half uur, onder meer over de aanpak van de coronapandemie in Brazilië:Da Silva noemde het beleid van Bolsonaro gestoord en hemzelf losgeslagen. Als voorbeeld haalde hij een recent incident aan, waarbij een politicus het vuur opende op agenten. "Dat is jouw model voor harmonie", verweet hij de president."Tijdens het debat ging het er verbaal fel aan toe: je kunt merken dat dit aartsvijanden van elkaar zijn. Toch kwamen de beschuldigingen vooral vanuit Bolsonaro. Hij maakte Lula de hele tijd uit voor leugenaar en crimineel. Lula bleef veel kalmer.Ik vraag ik me af wat na dit debat het gevoel is van de mensen die nog twijfelen; zij vormen toch wel een paar procent van de bevolking. Ik heb het gevoel dat Lula beter uit het debat kwam, onder andere omdat hij rustig bleef.Als je kijkt naar de laatste peilingen staat Lula nog steeds voor, met 49 procent, tegenover Bolsonaro die op 44 procent staat. Het is een kleine marge, maar er zijn dus nog wel een aantal zwevende kiezers. Wel houd ik bij de peilingen een slag om de arm, want bij de eerste ronde hebben we meegemaakt dat de opiniepeilers er best wel naast zaten. Bolsonaro heeft toen veel meer gescoord dan voorspeld was. Het wordt zondag ontzettend spannend."Als Da Silva zondag wordt herkozen, betekent dat een derde termijn voor de 77-jarige politicus. Bolsonaro hoopt voor een tweede termijn te worden herkozen.Analisten vrezen wat er gaat gebeuren als Bolsonaro een verlies bij de verkiezingen niet erkent. Velen houden er rekening mee dat de 'Tropische Trump' net als zijn Amerikaanse oud-collega alles aan zal doen om aan de macht te blijven. Bolsonaro zei al eerder zonder bewijs te vrezen voor stemfraude. Ook vannacht tijdens het debat herhaalde hij weer dat "het hele systeem tegen me is".BuitenlandDeel artikel: