Oscar Romero, de aartsbisschop uit El Salvador die in 1980 werd vermoord, zal heilig worden verklaard. Dit heeft paus Franciscus bekendgemaakt tijdens een bijeenkomst van kardinalen in Rome.Romero is een icoon voor veel rooms-katholieken in Latijns-Amerika. Hij zette zich in voor de armen en joeg de Salvadoraanse elite en het leger tegen zich in het harnas door de repressie, martelingen en sociale ongelijkheid aan de kaak te stellen.El Salvador was in die jaren een rechtse dictatuur en kampte met een bloedige burgeroorlog, die vele tienduizenden mensenlevens heeft geÃ«ist. Talloze priesters die Romero steunden in zijn strijd voor de mensenrechten en bij zijn kritiek op het regime werden vermoord.Op 24 maart 1980 droeg Romero een mis op in een ziekenhuiskapel toen hij zelf werd doodgeschoten door een lid van een extreemrechts doodseskader. In 2015 werd hij al zalig verklaard tijdens een plechtigheid in de hoofdstad San Salvador, die door honderdduizenden mensen werd bijgewoond, inclusief buitenlandse staatshoofden. Wanneer hij heilig wordt verklaard, is nog niet bekend.Het Vaticaan zei ook dat de heiligverklaring van de voormalige paus Paulus VI later dit jaar zal plaatsvinden. De Italiaan was paus van 1963 tot zijn dood in 1978. Hij maakte een einde aan hervormingen binnen de kerk en bevestigde het kerkelijke verbod op abortus en het gebruik van voorbehoedsmiddelen.BuitenlandDeel artikel: