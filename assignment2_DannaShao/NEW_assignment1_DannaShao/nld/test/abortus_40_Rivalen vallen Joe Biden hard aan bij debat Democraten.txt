Oud-vicepresident Joe Biden is hard aangevallen tijdens het tweede verkiezingsdebat van zijn Democratisch Partij. De zwarte senator Kamala Harris vroeg hem fel waarom hij in het verleden beleid steunde dat rassenscheiding in de hand werkte, en recentelijk nog racisten prees.Harris noemde dit een persoonlijk onderwerp, omdat ze zelf met discriminatie te maken heeft. "Ik denk niet dat u een racist bent, maar het raakt mij persoonlijk en het doet pijn", zei Harris. "Praten is niet voldoende over dit onderwerp, het moet serieus genomen worden, en snel."Biden, die moest wachten tot het publiek klaar was met juichen na de aanval van Harris, antwoordde dat zijn tegenstander zijn positie van destijds verdraaide. Hij zei alleen voor lokale overheden op te zijn gekomen, waarop Harris hem toewierp dat in dergelijke gevallen de federale overheid moet ingrijpen.De felle uitwisseling onderstreepte het belangrijkste probleem van de 76-jarige Biden: zijn lange staat van dienst. Compromissen die in het verleden verdedigbaar waren, worden nu door zijn tegenstanders gebruikt om hem aan te vallen.De woordenwisseling draaide om busing, waarbij in de jaren 70 rassenscheiding werd tegengegaan door leerlingen van witte en zwarte scholen verplicht van school te laten veranderen. Voorstanders zagen dat als een manier om de eeuwenlange achterstelling van zwarte gemeenschappen te bestrijden, tegenstanders wilden niet dat dat over de rug van hun kinderen gebeurde. Biden, toen net senator, wilde lokale politici erover laten beslissen. Harris, destijds een van die leerlingen, vindt dat nationaal beleid racisme had moeten tegengaan.Senator Eric Swalwell sneed al snel in het debat de leeftijd aan van de oud-vicepresident. "Ik was zes toen er een presidentskandidaat was die zei dat het tijd was dat de toorts aan een nieuwe generatie werd doorgegeven. Die kandidaat was toenmalig senator Joe Biden."Biden bleef breed lachen om de subtiele aanval. "Ik heb die toorts nog altijd in handen", hield hij vol. Hij zal zich daarbij gesteund voelen door zijn ruime voorsprong in de peilingen: Biden heeft de voorkeur van ruim 30 procent van de kiezers, de eerstvolgende rivaal staat pas op 16 procent (Bernie Sanders), veel van de 23 andere kandidaten komen niet eens boven de procent uit.Zelf verwees Biden juist naar zijn lange carri√®re om aan te geven wat hij allemaal heeft bereikt. Hij somde op wat hij heeft gedaan aan wapenwetgeving, klimaatverandering en internationale samenwerking; allemaal onderwerpen die Democratische kiezers aanspreken. Hij sprak zelfs een keer over de regering-Obama-Biden om zijn band met de populaire oud-president te benadrukken.Aanvallen op zijn Democratische tegenstanders deed Biden eigenlijk niet. Liever nam hij een voorschot op de strijd met president Trump, tegen wie hij het volgend jaar november wil opnemen in de verkiezingen. "Donald Trump denkt dat Wall Street Amerika heeft opgebouwd, maar het was de gewone man die Amerika heeft opgebouwd. Ik zal Donald Trumps belastingverlagingen voor de rijken schrappen."Trump is een bedrieger, een pathologische leugenaar en een racist.Bernie Sanders, tijdens de vorige voorverkiezingen nog de luis in de pels van Hillary Clinton, koos voor eenzelfde strategie. Hij bleef weg van aanvallen op Biden, maar hamerde wijd gebarend op zijn eigen plannen. Hij bestreed dat hij kiezers zou wegjagen omdat zijn ongekend progressieve agenda te veel belastinggeld kost."Ik sta voor in de peilingen op Trump omdat de kiezer weet dat hij een bedrieger is, een pathologische leugenaar en een racist. Hij zou het voor de werkenden opnemen, maar schrapte de gezondheidszorg voor 32 miljoen mensen en gaf belastingverlagingen aan de rijksten."Samen met het debat van gisteren, waarin tien andere kandidaten zich presenteerden, was dit de eerste, vroege kennismaking met de opvallend brede en diverse lichting Democratische presidentskandidaten. De kiezer heeft nog even om te besluiten wie te steunen: de voorverkiezingen starten pas in februari 2020.BuitenlandDeel artikel: