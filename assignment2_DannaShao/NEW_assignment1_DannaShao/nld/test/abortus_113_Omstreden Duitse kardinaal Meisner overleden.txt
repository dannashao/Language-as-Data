De voormalige aartsbisschop van Keulen, kardinaal Joachim Meisner (83), is overleden. Meisner was van 1989 tot 2014 aartsbisschop van Keulen, het grootste bisdom van Duitsland. Hij gold in die jaren als de belangrijkste vertegenwoordiger van de conservatieve vleugel in de Duitse katholieke kerk.Meisner haalde geregeld het nieuws met omstreden uitspraken. Zo vergeleek hij in 2005 abortus met de Holocaust. Twee jaar later bestempelde hij kunst zonder religieus doel als 'entartet', een term die de nazi's gebruikten voor kunst die hen niet beviel.Meisner stond op goede voet met paus Johannes Paulus II en vooral met zijn landgenoot paus Benedictus XVI (Joseph Ratzinger), die hem verzocht na het bereiken van de pensioengerechtigde leeftijd aan te blijven.Met de huidige paus Franciscus had hij minder affiniteit. Vorig jaar ondertekende hij een open brief waarin Franciscus om uitleg wordt gevraagd over de pauselijke brief Amoris Laetitia. Daarin staat dat de kerkelijke kijk op huwelijk en gezin meer moet aansluiten bij deze tijd.BuitenlandDeel artikel: