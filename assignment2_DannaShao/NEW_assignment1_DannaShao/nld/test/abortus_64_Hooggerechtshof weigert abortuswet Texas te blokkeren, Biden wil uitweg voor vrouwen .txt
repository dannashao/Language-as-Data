Een poging van abortusklinieken om de nieuwe abortuswet in Texas illegaal te laten verklaren, is afgewezen door het Amerikaanse Hooggerechtshof. Dat betekent dat de nieuwe wet, waarbij abortus alleen nog onder zeer strenge voorwaarden mogelijk is, van kracht blijft in Texas. De Amerikaanse president Biden noemt de beslissing van het Hooggerechtshof "een ongekende aanval op de grondrechten van vrouwen".Biden zegt ook dat hij de federale regering heeft gevraagd om na te gaan welke stappen nodig zijn om vrouwen in Texas toch toegang te verlenen tot "veilige en legale abortussen".Onder de nieuwe wet is het afbreken van een zwangerschap verboden als er een hartslag waar te nemen is. Dit kan vaak al in de zesde week."De beslissing van het Hooggerechtshof om de omstreden Texaanse abortuswet niet illegaal te verklaren, staat haaks op de landelijke jurispredentie die is ontstaan na de zaak Roe v Wade. Daarin is vastgelegd dat vrouwen het recht hebben te beslissen over hun eigen lichaam. Tijdens het presidentschap van Trump zijn er drie conservatieve rechters benoemd, onder wie de conservatieve rechter Amy Coney Barrett, die er nooit een geheim van heeft gemaakt dat ze abortussen wil verbieden. Met haar benoeming werd hier al voor gevreesd. Deze beslissing opent de deur voor andere conservatieve staten die bezig zijn met soortgelijke wetten als die in Texas."Daarnaast moet er een premie van 10.000 dollar worden betaald door mensen die ondersteuning bieden bij een illegale abortus. Dat bedrag wordt dan gegeven aan de persoon die hen aangeeft. Dat geldt niet alleen voor de medici die de abortus uitvoeren, maar ook voor iemand die een vrouw naar een kliniek rijdt, een abortus betaalt of psychische steun biedt.Gisteren veroordeelde Biden de wet ook al. Hij sprak van een "onmiskenbare schending" van grondwettelijke rechten. "De Texaanse wet zal de toegang van vrouwen tot de gezondheidszorg aanzienlijk belemmeren, met name voor gemeenschappen van kleur en mensen met een laag inkomen", zei hij in een verklaring.BuitenlandDeel artikel: