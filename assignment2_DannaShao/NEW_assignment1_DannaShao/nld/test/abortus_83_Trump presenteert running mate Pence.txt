Op een campagnebijeenkomst in New York heeft Donald Trump zijn kandidaat voor het vice-presidentschap voorgesteld. Trump roemde gouverneur Mike Pence als iemand die banen kan scheppen en de begroting in zijn staat Indiana onder controle kreeg."Mike Pence was mijn eerste keus", zei Trump. Ik ben onder de indruk van al zijn werk in Indiana." Pence is volgens de vastgoedmagnaat een "man van karakter, eervol en eerlijk".Eerder deze week had de Republikein Trump nog gezegd dat hij twijfelde tussen drie kandidaten. Behalve Pence waren dat oud-afgevaardigde Newt Gingrich en gouverneur Chris Christie van New Jersey. Pence staat bekend als conservatief christelijk en is tegen het homohuwelijk en abortus. Zijn benoeming wordt daarom gezien als een handreiking aan de rechtervleugel van de Republikeinse partij.Pence (57) zei dat Trump precies is wat de VS nodig heeft. "Het is een groots man en hij zal een goede president zijn."Trump en Pence zullen op de Republikeinse conventie volgende week officieel worden uitgeroepen tot de kandidaten van hun partij. In november nemen ze het op tegen Hillary Clinton, die haar running mate nog niet bekendgemaakt heeft.BuitenlandDeel artikel: