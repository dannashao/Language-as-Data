Er heerst chaos in de abortuszorg in Nederland. Zeven abortusklinieken van de koepel CASA zijn door mismanagement en fraude gedeeltelijk failliet en functioneren op halve kracht. Minister Edith Schippers van Volksgezondheid schrijft de Kamer: "Deze ontwikkelingen stemmen tot zorg. Ik houd de vinger aan de pols."Het gedeeltelijke faillissement treft de helft van alle klinieken in Nederland. De abortusklinieken die niet onder CASA vallen, hebben inmiddels te maken met een enorme toename aan patiënten en kunnen de vraag nauwelijks aan.Thea Schipper is directeur van abortuskliniek Beahuis & Bloemenhovekliniek in Heemstede. "Het is sinds kort heel veel drukker bij ons, dertig procent meer behandelingen dan normaal tot wel 60 tot 65 abortussen per week. Ook gaat het om veel meer late abortussen (vanaf 18 weken). Dat is moeilijker en ook emotioneel lastiger voor onze mensen." In totaal zijn er bij Bloemenhove zo'n 3100 abortussen per jaar."We zijn er echt door overvallen dat we nu al de patiënten er bij krijgen. Dit moet worden opgelost", zegt Schipper. "We hebben ook contact met het ministerie van VWS die ermee bezig is. Er zal binnenkort nog een brief komen, maar er moet nu al iets gebeuren."Dat betekent dat een vrouw het kind moet houden en dat ze een ongewenst kind krijgt.Janna Westerhuis werkt als abortusarts bij Bloemenhove. "We hebben geen tijd te verliezen. De laatste twee weken is het ontzettend druk. Van 13 tot 15 behandelingen per dag, zitten we nu al op 20 behandelingen per dag. En daarom kunnen we niet iedereen hebben.""Vrouwen bellen ons en zijn 19 weken zwanger, maar wij zitten vol. Volgende week ook. Voor je weet zijn ze 21 of 22 weken zwanger en dan moeten ze het kind houden. Boven de 22 weken kunnen wij niet meer behandelen. Dat betekent dat een vrouw het kind moet houden en dat ze een ongewenst kind krijgt. Dat is als kliniek heel erg vervelend om te zeggen."De zeven abortusklinieken van CASA fraudeerden voor miljoenen door tienduizenden keren ten onrechte een narcose te declareren. De klinieken verdoofden vrouwen door ze in een roes te brengen, maar declareerden een zwaardere narcose.Annet Jansen, van de vereniging van abortusartsen, werkte bij CASA en moest na alle problemen op haar eigen baan solliciteren. Al het personeel is na het faillissement ontslagen. Er heerst volgens haar grote onrust en er zijn veel ziekmeldingen. "De klinieken blijven wel open, maar op halve kracht."Besloten is om de chirurgische ingrepen alleen uit te voeren bij CASA Amsterdam, Maastricht, Rotterdam. De CASA-vestigingen in Den Haag, Leiden, Goes en Houten doen alleen nog maar gesprekken en chemische abortus met pillen.De abortussen van de late zwangerschappen vonden plaats bij CASA Leiden, maar dat is helemaal gestopt. Nu komen al die late gevallen richting Bloemhove en het Vrelinghuis in Utrecht. "Zij kunnen de vraag amper aan en draaien inderdaad overuren", aldus Jansen.Mark Udink is curator van CASA: "Er zijn wat technische problemen, maar over tien dagen kan CASA alles weer aan", zegt hij desgevraagd tegen Nieuwsuur.NieuwsuurBinnenlandDeel artikel: