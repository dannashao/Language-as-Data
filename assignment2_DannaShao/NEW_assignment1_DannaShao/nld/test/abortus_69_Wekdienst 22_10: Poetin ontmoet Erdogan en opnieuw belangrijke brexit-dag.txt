Goedemorgen! Vandaag gaat het Britse Lagerhuis stemmen over de brexit-wet, waarin de brexit-deal is opgenomen. Ook ontmoeten de Russische leider Poetin en de Turkse leider Erdogan elkaar.audiofragmentDe wekdienst liever luisteren? Dat kan hier.Het is vandaag vaak bewolkt met soms wat zon. Op enkele plekken kan een lichte bui vallen. Bij weinig wind wordt het ongeveer 15 graden. Morgen loopt de temperatuur op naar 17 graden met vaker zon.Ga je op pad? Hier vind je het overzicht van de werkzaamheden en files en de situatie op het spoor.In deze video leggen we uit hoe Poetin vrienden maakt in het Midden-Oosten:In Canada heeft zittende premier Trudeau bij de parlementsverkiezingen zijn absolute meerderheid verloren. Zijn Liberale Partij blijft wel de grootste. Dat betekent dat Trudeau een minderheidskabinet moet gaan leiden, waarbij hij afhankelijk wordt van kleinere, linkse partijen.Vooraf werd getwijfeld of Trudeau de verkiezingen zou winnen. Hij heeft veel progressieve beloftes gedaan, maar is ze niet allemaal nagekomen. Ook raakte hij verwikkeld in meerdere schandalen.In 2020 hoef je niet ver te reizen om één van 's werelds topbestemmingen te bezoeken. Ten minste, als je de Lonely Planet mag geloven. De reisgids zette Nederland op plaats zeven in de top-10 voor 2020.Aruba staat zelfs nog hoger op de lijst, namelijk op plek vier. Het eiland wordt aangeraden vanwege de palmstranden en de plaats Sint Nicolaas. Volgens de Lonely Planet is daar een 'kleurrijke en creatieve opleving' gaande.Op nummer 1 staat Bhutan. Het in het Himalaya gelegen land is volgens de reisgids CO2-negatief en hanteert een strikt toeristisch beleid van 'hoge waarde, lage impact'. Ook is het er niet zo druk omdat toeristen een dagelijkse vergoeding moeten betalen om het land te bezoeken.Fijne dag!BinnenlandBuitenlandDeel artikel: