Oldebroek, midden in de bible belt, is een zeer gelovige gemeente. De ChristenUnie is hier de grootste partij geworden bij de verkiezingen afgelopen maart. Het CDA en de SGP kwamen respectievelijk op de tweede en derde plaats. De gemeente is opgetogen dat de ChristenUnie nu echt onderdeel lijkt te worden van het volgende kabinet. Maar wat verwachten ze daar precies van?In het kort voelen de Oldebroekers dat er een goede kans is op meeregeren, maar dat dat niet ten koste mag gaan van hun christelijke normen en waarden. Olderbroek is niet voor niets al heel lang een gelovige gemeente."Nee, dat is niet traditioneel", corrigeert veehouder Jan Souman de verslaggever. "Dat is principieel." Hij heeft op de ChristenUnie gestemd, net als zijn vrouw Jeanet.Wij vinden dat het leven beschermd moet worden, en dat we zelf niet bepalen over leven en dood.Ze zien niets in sommige standpunten van D66. De initiatiefwet over voltooid leven, de legalisatie van softdrugs en de verplichte donorregistratie zijn allemaal punten die erg gevoelig liggen voor de achterban van de ChristenUnie."Wij vinden dat het leven beschermd moet worden en dat we zelf niet bepalen over leven en dood", zegt Jeanet Souman. "Wie zegt dat het leven voltooid is? Misschien kunnen mensen met wat hulp wel verder en zijn ze later blij dat ze nog leven."Als je onze standpunten over euthanasie en abortus zou loslaten, laat je ook de Bijbel en God los.Berend Jan Spijkerboer is gemeenteraadslid namens de ChristenUnie. Hij put inspiratie uit de Bijbel. "Neem Mattheus 5, 6 en 7, de bergrede. Als we die ter harte nemen, betekent dat liefdevol omgaan met zwervers, ze opvangen en hun voeten masseren."Volgens Spijkerboer is dat prima te vertalen naar het regeerakkoord. "Opkomen voor de zwakkeren en rentmeesterschap. Zoals het energieakkoord, waarbij de ChristenUnie het voortouw neemt."Het klimaat is een ander heikel punt voor de aanhangers van de ChristenUnie. Het akkoord van Parijs dwingt om de uitstoot van broeikasgassen terug te brengen. Dat geldt ook voor de agrarische sector die de veestapel zou moeten inkrimpen."We zijn al aan het inkrimpen', zegt veehouder Souman. Meer kan niet, volgens hem. "We kunnen ook minder uitstoot halen met ander voer. Dat moet voldoende zijn."Meeregeren ligt in het verschiet. "Maar niet ten koste van alles", zegt gemeenteraadslid Spijkerboer, doelend op de standpunten van de ChristenUnie. "Euthanasie, abortus, als je dat zou loslaten, laat je ook de Bijbel en God los. Dat heet consequent zijn."NieuwsuurBinnenlandDeel artikel: