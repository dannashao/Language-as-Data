De Amerikaanse ex-vicepresident Mike Pence stelt zich verkiesbaar voor de presidentsverkiezingen van 2024. De Republikein heeft zich aangemeld bij de verkiezingscommissie. Aanstaande woensdag zou hij met een video en een speech in de staat Iowa zijn campagne willen aftrappen.De 63-jarige Pence was van begin 2017 tot begin 2021 vicepresident onder toenmalig president Donald Trump. De conservatieve politicus was lange tijd een trouwe bondgenoot van Trump, maar hun werkrelatie kwam ernstig onder druk te staan toen Trump zich niet wilde neerleggen bij zijn verkiezingsnederlaag in 2020. Pence bevestigde de verkiezingsoverwinning van Democraat Joe Biden en weigerde Trump gelijk te geven.Op 6 januari 2021 werd het Capitool in Washington bestormd door aanhangers van Trump; die had een menigte de facto opgeroepen om Pence te stoppen de verkiezingsuitslag te bekrachtigen. Pence, zijn familie en andere aanwezigen in het Amerikaanse parlement werden daardoor ernstig in gevaar gebracht. De ex-vicepresident werd dit voorjaar urenlang gehoord in het strafrechtelijk onderzoek naar de bestorming en de pogingen van Trump om de verkiezingen van 2020 te ondermijnen.Trump blijft tot op de dag van vandaag volhouden dat hij de eigenlijke winnaar was en noemt Pence een verrader. Bij Trumps aanhangers zal Pence daarom geen kans maken, is de verwachting.Desondanks wil hij nu in de politieke arena de strijd aangaan tegen zijn voormalige baas. De in Indiana geboren politicus, die daar ook gouverneur was, rekent in ieder geval op steun van zeer gelovige Amerikaanse kiezers. Pence omschrijft zichzelf als "een christen, een conservatief en een Republikein, in die volgorde". Hij is een uitgesproken tegenstander van het recht op abortus en rechten voor transgender personen.Pence heeft een ander buitenlandbeleid voor ogen dan Trump. Hij heeft verschillende keren gezegd dat de VS meer steun moet bieden aan Oekra√Øne en hij veroordeelt Republikeinse partijgenoten die geen vuist maken tegen de Russische president Poetin.Uit vroege peilingen blijkt dat Pence op dit moment maar op een paar procent van de Republikeinse stemmen kan rekenen. Ruim de helft van de Republikeinen wil dat Trump opnieuw tot presidentskandidaat en uitdager van huidig president Biden wordt gekroond.BuitenlandDeel artikel: