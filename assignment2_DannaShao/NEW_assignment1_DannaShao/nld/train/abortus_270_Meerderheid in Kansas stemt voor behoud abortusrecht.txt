In de Amerikaanse staat Kansas is voor het eerst sinds het Hooggerechtshof het landelijk recht op abortus terugdraaide een referendum over deze kwestie gehouden. De meerderheid is voor het behoud van het recht op abortus. 59 procent stemde tegen een amendement dat abortus ongrondwettelijk zou verklaren in Kansas en 41 procent voor, schat het Amerikaanse persbureau AP.Het referendum laat zien hoe de kiezer in Kansas denkt over de beslissing van het Hooggerechtshof om de Roe v. Wade-uitspraak in te trekken. Mensen voor en tegen de wetgeving volgden de uitslagen met belangstelling.Er is veel opluchting bij deze vrouwen:Vrouwenrechten- en pro-keuzeorganisaties zijn blij verrast door de uitslag. Een maand geleden was er nog weinig reden voor optimisme in de abortusklinieken in Kansas, waar een enorme stroom van vrouwen naartoe kwam nadat de klinieken in Oklahoma waren gesloten. Op het platteland van Kansas gaan vooral conservatieve mensen in groten getale naar de stembus. De vrees was dat die tegen het recht op abortus zouden stemmen."Dit referendum in Kansas wordt gezien als de eerste graadmeter hoe de 'gewone' Amerikaan denkt over het afschaffen van het recht op abortus. Sinds het Hooggerechtshof in juni het landelijke recht terugdraaide, was het aan de staten hoe zij er mee om zouden gaan. In 16 staten is al een gedeeltelijk of geheel verbod van kracht.Dat nu in dit referendum in notabene een rode conservatieve staat een ruime meerderheid kiest voor het recht op lichamelijke autonomie, zoals het in hun grondwet staat, is een grote overwinning voor liberaal Amerika en een dreun voor de conservatieven, die bezig zijn een conservatieve agenda uit te rollen waarin ook het homohuwelijk en de anticonceptiepil ter discussie staat.De senaat moet nog stemmen over een nieuwe wet die het homohuwelijk wettelijk regelt. Deze uitslag is een steun in de rug voor Democratische congresleden die in aanloop naar de tussentijdse verkiezingen campagne voeren voor het behoud van deze rechten."Uit peilingen bleek al eerder dat een meerderheid van de Amerikanen voorstander is van het keuzerecht van een zwangere vrouw om de zwangerschap te beÃ«indigen, maar dat was sinds het terugdraaien van Roe v Wade niet meer op het stembiljet aan de kiezers voorgelegd. Tot nu.Sinds het hooggerechtshof op 24 juni een streep haalde door het landelijke recht op abortus, hebben zestien Amerikaanse staten een geheel of gedeeltelijk verbod ingesteld. In negen staten moet de rechter of politiek hier nog over oordelen, zoals in Michigan en Pennsylvania. De hoop van vrouwen- en pro-abortus organisaties is nu dat politici na deze uitslag twee keer nadenken voor ze het daar ook verbieden.Hoe zit het nou met Roe v. Wade? En waarom is abortus al jarenlang zo'n heet hangijzer in de Verenigde Staten? Correspondent Marieke de Vries legt het uit:BuitenlandDeel artikel: