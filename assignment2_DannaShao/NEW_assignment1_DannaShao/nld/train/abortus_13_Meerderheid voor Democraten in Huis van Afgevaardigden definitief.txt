woensdag 7 november 2018, 11:47We sluiten het liveblog over de tussentijdse verkiezingen in de VS. De laatste stand:Bij de strijd om het Huis van Afgevaardigden staan de Democraten nu op 219 zetels, tegenover 193 voor de Republikeinen. In totaal zijn er 435 zetels te verdelen.De Republikeinen houden de meerderheid in de Senaat. Ze staan tot nu toe op 51 van de 100 zetels, net als voor de verkiezingen. De Democraten hebben er op dit moment 45. In de Senaat stonden er 35 van de 100 zetels op het spel.De Democraten hebben ook in zeven staten de verkiezingen om het gouverneurschap gewonnen.Klik hier voor de laatste actuele uitslagen van de Senaatsverkiezingen. En hier voor die van het Huis van Afgevaardigden.woensdag 7 november 2018, 11:23De race om de Senaatszetel in Arizona is too close to call. De winnaar wordt pas later deze week bekend. Republikein Martha McSally staat met 49,3 procent van de stemmen iets voor (ongeveer 1 procent van de stemmen) op Democraat Kyrsten Sinema, maar veel stemmen zijn nog niet geteld volgens een woordvoerder van het bestuur in de staat.Ook de strijd om de senaatszetels in Florida en Montana zijn too close to call. In Florida gaat de race tussen Democraat Bill Nelson en Republikein Rick Scott. De marge is daar minder dan 0,5 procent. In Montana gaat het tussen Democraat Jon Tester en Republikein Matt Rosendale. Daar is het verschil 1,7 procent.woensdag 7 november 2018, 11:10Zowel de Democraten als de Republikeinen spreken van een succes. Wat zijn de gevolgen van de uitslag van de tussentijdse verkiezingen? Hier een overzicht.woensdag 7 november 2018, 10:42Lindsey Graham, senator voor South Carolina, prijst Trump voor zijn steun aan Republikeinse kandidaten. Het was een goede avond voor de Republikeinen in de Senaat, zei Graham bij Fox News. "We krijgen er zeker drie of vier zetels bij. President Trump veel heeft om trots op te zijn. Hij wist kiezers te enthousiast te krijgen in staten die de Democraten in handen hadden. Ik denk niet dat we zonder hem de avond zouden hebben gehad die we nu hebben."woensdag 7 november 2018, 10:22In New York won Alexandria Ocasio-Cortez, een progressieve outsider, verrassend de voorverkiezingen met een ruime meerderheid. Ze mag zich met 29 jaar oud het jongste Congreslid ooit noemen. Ze heeft nauwelijks politieke ervaring, tot een jaar geleden werkte ze nog in een cocktailbar. Ze wil vechten voor sociale, economische en raciale gerechtigheid, vertelde ze haar supporters.woensdag 7 november 2018, 09:55Enkele voorpagina's van Amerikaanse kranten:woensdag 7 november 2018, 09:34Paul Ryan, die na het verlies van de Republikeinen zijn voorzitterschap van het Huis van Afgevaardigden moet afstaan, heeft ook op de uitslag gereageerd. Hij stelde dat "de geschiedenis zich heeft herhaald" en wees erop dat de partij van een zittende president bij de tussentijdse verkiezingen gemiddeld 32 zetels heeft verloren sinds 1862. "Een partij die de macht heeft, krijgt het altijd zwaar in de tussentijdse verkiezingen", aldus Ryan.woensdag 7 november 2018, 09:24De uitslag komt in grote lijnen overeen met de peilingen van de laatste weken, constateert correspondent Arjen van der Horst.Arjen van der Horst@ArjenVDHWat trouwens opvalt: de uitslag komt in grote lijnen overeen met de peilingen van de laatste weken. Het gemiddelde van de peilingen wees op een landelijke verschuiving van 7,3% richting de Democraten. Volgens de NYT komt die op 9% uit. Pretty close. #Midterms20189:197 november 2018woensdag 7 november 2018, 09:04In Texas verloor Democraat Beto O'Rourke in de race om een Senaatszetel van Republikein Ted Cruz. In een bevlogen toespraak bedankte hij zijn aanhang voor hun steun.woensdag 7 november 2018, 08:58De Democraten hebben nu 218 zetels (van de 435 zetels) in het Huis van Afgevaardigden. Daarmee hebben ze in het Huis definitief de meerderheid. In de Senaat houden de Republikeinen de meerderheid. Ze staan op 51 (van de 100) zetels.Klik hier voor de actuele uitslagen van de Senaatsverkiezingen. En hier voor die van het Huis van Afgevaardigden.woensdag 7 november 2018, 08:48In Minnesota moet Jason Lewis, omstreden vanwege vrouwonvriendelijke uitspraken, zijn zetel in het huis afstaan aan een vrouw. In 2012 beklaagde hij zich erover dat het een vrouw 'die meerdere relaties aangaat' geen 'slut' meer mocht noemen. Twee jaar geleden won Lewis nog van Angie Craig. Ze is nu het eerste lid van de LGTBI-gemeenschap uit Minnesota die een zetel in het Congres bemachtigt.woensdag 7 november 2018, 08:38In de felle strijd om het gouverneurschap van Wisconsin lijkt zittend gouverneur Scott Walker, een Republikein, het te verliezen van Democraat Tony Evers. Walker boekte eerder een serie overwinningen die zelfs leidden tot een campagne voor het presidentschap in 2016, die hij na korte tijd opgaf.woensdag 7 november 2018, 08:13Volgens correspondent Wouter Zwart hebben de Democraten een groot belangrijk deel van de macht in Washington weer terug, maar is de verandering niet zo groot als ze hoopten.woensdag 7 november 2018, 08:04Stacey Abrams, de Democratische kandidaat die in Georgia vecht om het gouverneurschap, staat op verlies, maar weigert vooralsnog haar nederlaag te erkennen. Haar Republikeinse rivaal Brian Kemp staat op 50,8 procent van de stemmen. Als Abrams zou winnen, zou ze de eerste zwarte, vrouwelijke gouverneur van de Verenigde Staten worden. Ze werd tijdens haar campagne gesteund door talkshow-icoon Oprah Winfrey.Stacey Abrams@staceyabramsWe will fight for every vote. The best is yet to come. #gapol https://t.co/KKPqE9fMVw8:057 november 2018woensdag 7 november 2018, 07:38Oud-presidentskandidaat en republikein Mitt Romney is met een ruime meerderheid gekozen tot senator voor Utah. In het verleden liet hij zich kritisch uit over President Trump. Vanavond riep hij op tot meer respect van de overheid naar burgers toe.woensdag 7 november 2018, 07:30President Trump schrijft trots op Twitter dat in de afgelopen 105 jaar een zittend president slechts vijf keer er Senaatszetels bij heeft gekregen bij de midterms. "Mr. Trump heeft iets magisch", citeert hij Ben Stein, schrijver van het boek The Capitalist Code. "De magie komt zijn oren uit."Hij citeert ook David Asman, presentator bij Fox News: "Kijk hoe zijn positie onder Republikeinen verbetert. Al die kandidaten die hebben gewonnen. Ze beseffen hoe belangrijk hij is door wat hij tijdens de campagne voor hen heeft gedaan. Ze hebben hun politieke carrière aan hem te danken."woensdag 7 november 2018, 07:27De onafhankelijke Senator Angus King behoudt zijn zetel voor de staat Maine. Belangrijk nieuws voor de Democraten, omdat hij vaak met die partij meestemt. Er volgen als het goed is vandaag nog drie uitslagen voor de Senaat: Nevada, Montana en Arizona.woensdag 7 november 2018, 07:23Op Facebook en YouTube beantwoordde correspondent Arjen van der Horst vragen over de verkiezingen.woensdag 7 november 2018, 07:13Trump heeft verschillende Republikeinse en Democratische leiders gebeld om hen te feliciteren. Op zijn bellijst stond bijvoorbeeld de leider van de Senaat, de Republikein Mitch McConnell, die de president feliciteerde met "de historische winst in de Senaat". Ook belde hij de Democraat Pelosi, die naar verwachting de nieuwe Voorzitter van het Huis wordt, nu haar partij daar de macht heeft. Ook waren er belletjes naar de verliezers, vertrekkend Voorzitter Paul Ryan en oppositieleider Chuck Schumer in de Senaat.Daarnaast belde Trump partijgenoten waar hij de afgelopen weken campagne voor voerde, zoals de nieuwe senatoren Scott en Hawkly (Florida en Missouri) en de net verkozen gouverneur van Ohio, Mike DeWine.woensdag 7 november 2018, 06:36Zittend senator Bill Nelson heeft zijn verlies erkend in de race tegen zijn Republikeinse uitdager in Florida, gouverneur Scott. Dat is de vierde zetel die de Republikeinen weten te veroveren op de Democraten.woensdag 7 november 2018, 06:28Een woordvoerder van Nancy Pelosi zegt dat Trump haar heeft gebeld om te feliciteren met haar winst in het Huis. Hij was blij met haar oproep voor meer samenwerking.Drew Hammill@Drew_HammillPresident Trump called Leader Pelosi at 11:45 p.m. this evening to extend his congratulations on winning a Democratic House Majority. He acknowledged the Leader’s call for bipartisanship in her victory remarks.5:507 november 2018woensdag 7 november 2018, 06:23In het nieuwe Congres zullen meer dan 110 vrouwen zitting nemen. Dat is een recordaantal. Het gaat voornamelijk om Democraten. Het record stond op naam van het huidige Congres, met 107 vrouwen. Tot nu toe zijn 103 vrouwen gekozen, en daar komen 11 vrouwen bij in de senaat (waarvan er 2 nieuw zijn). In totaal zijn er 535 zetels in het Huis en de Senaat.Ook het aantal vrouwelijke gouverneurs stijgt. Op dit moment zijn dat er vijf, en waarschijnlijk worden het er nu acht.woensdag 7 november 2018, 06:05De Republikeinen snoepen nog een zetel af van de slinkende Democratische minderheid in de Senaat: Josh Hawley verslaat in Missouri Claire McCaskill. Dat is de derde zetel die de Democraten verliezen, en het ziet er ook niet goed uit voor Bill Nelson in Florida. Er zijn nog zes uitslagen te gaan in de Senaat. Eén uitslag zal tot 27 november moeten wachten: in Mississppi is een tweede ronde nodig tussen Republikein Cindy Hyde-Smith en Democraat Mike Espy, die allebei 41 procent van de stemmen kregen. Als er geen regelrechte winnaar is, volgt in die staat een tweede ronde.woensdag 7 november 2018, 06:00Meer dan 150 referenda werden er ook voorgelegd aan de Amerikaanse kiezers. Een greep uit de uitslagen. In Florida krijgen criminelen die hun straf hebben uitgezeten weer hun stemrecht terug. Dat kan van grote invloed zijn op de verkiezingen in 2020: er komen in een klap 1,5 miljoen kiezers bij. Michigan wordt de tiende staat die recreatief gebruik van marihuana toestaat voor volwassenen. Kiezers in Massachusetts kozen ervoor om een wettelijke bescherming voor transgenders te bekrachtigen. In Alabama werd een wijziging in de grondwet van de staat goedgekeurd waarin het recht op leven van een ongeboren kind wordt bevestigd. Dat zou het mogelijk kunnen maken om abortus in de staat te beperken.woensdag 7 november 2018, 05:59De tussentijdse verkiezingen in Verenigde Staten kennen een groot aantal primeurs en opvallende overwinningen. Latina's, moslima's en native americans hebben zetels bemachtigd. In dit artikel zetten we de opvallende winnaars op een rij.woensdag 7 november 2018, 05:58woensdag 7 november 2018, 05:55De Democraat Haley Stevens heeft het (doorgaans Republikeinse) 11de Congresdistrict in Michigan gewonnen. Het was spannend, want president Trump won daar twee jaar geleden tegen alle verwachtingen in. Traditioneel was het Democratische staat. De strijd ging daar twee vrouwen.Verslaggever Martijn Bink volgde de ontknoping.woensdag 7 november 2018, 05:49Op dit moment zijn 33 van van de 50 gouverneurs Republikeins. Dat lijkt minder te gaan worden: de Democraten wisten in vier staten te winnen (Kansas, Illinois, Michigan en New Mexico).woensdag 7 november 2018, 05:43Democratisch leider Nancy Pelosi spreekt van "een nieuwe dag in Amerika", maar zegt ook te willen samenwerken met de Republikeinen nu haar partij op het punt staat de macht over te nemen in het Huis van Afgevaardigden. "We zullen zoeken naar gemeenschappelijke belangen, maar ook onze standpunten verdedigen waar nodig", zij ze tijdens een campagnebijeenkomst. "We hebben genoeg van de verdeeldheid." Ze beloofde daarnaast de invloed van lobbygroepen tegen te gaan. "Het Congres zal onder Democratisch leiderschap transparanter worden: het publiek zal kunnen zien hoe we te werken gaan en mee kunnen praten."woensdag 7 november 2018, 05:31woensdag 7 november 2018, 05:24Donald J. Trump@realDonaldTrumpTremendous success tonight. Thank you to all!5:147 november 2018woensdag 7 november 2018, 05:09Het was ongekend spannend in Texas: zou senator Ted Cruz zijn zetel kunnen beschermen tegen Democratisch uitdager Beto O'Rourke. Het lukte hem, maar O'Rourke maakte het hem ongebruikelijk moeilijk. "Zoiets hebben we nog nooit gezien in Texas", gaf ook de Republikein toe. "Deze verkiezing ging niet om mij, of Beto O'Rourke. Het ging om de ideeën, waar we in geloven." Het feit dat hij als winnaar uit de bus kwam, noemde hij een "overwinning voor de inwoners van Texas".Sky News@SkyNews"This election wasn't about me - it was a battle of ideas" - Republican Senator Ted Cruz explains why he believes he has been re-elected in Texas.

Follow our #Midterms2018 coverage live as results come in: https://t.co/8ylx65Gv5j https://t.co/3POqCn5kM25:087 november 2018woensdag 7 november 2018, 05:06Democraat Andrew Gillum heeft zijn tegenstander Ron DeSantis gebeld om hem te feliciteren met de overwinning. Daarmee blijkt ondanks een nek-aan-nekrace het gouverneurschap in handen van de Republikeinen. De gouverneur van een cruciale swingstate is een belangrijke opsteker voor Trump in aanloop naar de verkiezingen in 2020.woensdag 7 november 2018, 05:00Senator Lindsey Graham, die dit jaar geen verkiezing had, denkt dat de Republikeinen erin zijn geslaagd om de schade te beperken. "Onze partij is verenigd door de strijd om Kavanaugh, de karavaan was een aanval op onze soevereiniteit, de economie draait goed en president Trump heeft hard gewerkt om onze aanhangers enthousiast te krijgen", zei hij bij Fox News.Fox News@FoxNews.@LindseyGrahamSC: “The reason we won is, I think, Kavanaugh united our party.” https://t.co/vLvu9Z7Jvm https://t.co/y0JBYPUNOl4:597 november 2018woensdag 7 november 2018, 04:52In North Dakota verliezen de Democraten hun tweede senaatszetel, na Indiana. "De Democraat Heidi Heitkamp betaalt de prijs voor haar verzet tegen de benoeming van de omstreden rechter Kavanaugh in het Hooggerechtshof", analyseert Arjen van der Horst. "North Dakota was kwetsbaarste Democratische Senaatszetel en komt nu in handen van de Republikeinen." Er kan nog een derde zetel van de Democraten naar de Republikeinen gaan: Ben Nelson lijkt het in Florida af te gaan leggen tegen Rick Scott.woensdag 7 november 2018, 04:30woensdag 7 november 2018, 04:19Democraten lijken een meerderheid in het Huis te gaan halen, maar van een "blauwe golf" die het Congres overspoelt is geen sprake. "Ik wil het geen golf noemen, misschien een rimpeling", zei Witte huis-woordvoerder Sanders. Volgens haar is het daarmee een goede avond voor president Trump.Sanders voegde eraan toe dat Trump niet van plan is Democratisch leider Nancy Pelosi te bellen als haar partij het Huis verovert. "Veel van haar partijgenoten zeggen haar niet meer te steunen. Als de Democraten winnen, moeten we eerst maar eens zien wie hun Voorzitter wordt."woensdag 7 november 2018, 04:17De hele avond was het spannend in Texas, maar het lijkt er nu toch op dat Ted Cruz zijn zetel gaat behouden. Verschillende Amerikaanse media voorspellen dat Beto O'Rourke hem niet meer kan inhalen. Desalniettemin een ongekende uitslag voor een Democraat in de staat.woensdag 7 november 2018, 04:11Arjen van der Horst@ArjenVDHOpnieuw een primeur voor het Congres. Sharice Davids wordt de eerste vrouwelijke native American in het Huis van Afgevaardigden. #Midterms20184:117 november 2018Davids versloeg de Republikein Yoder, die geldt als een trouw aanhanger van Trump.woensdag 7 november 2018, 04:02Oud-presidentskandidaat Mitt Romney komt namens de staat Utah voor de Republikeinen in de Senaat. Het zal spannend worden om te zien hoe hij zich zal verhouden tot president Trump: tijdens de verkiezingen van 2016 was hij uitgesproken kritisch over kandidaat Trump, maar na de verkiezingen zocht hij toch toenadering. Hij verklaarde zijn draai door te zeggen dat hij anders met een president omgaat dan met een kandidaat. In zijn overwinningsspeech zei hij wel dat zijn verkiezing "een oproep voor meer waardigheid en respect" is.Mitt Romney@MittRomneyHumbled by the support and trust of Utahns. I endeavor to represent you with dignity, integrity, and in a manner that will make you proud. https://t.co/sVARvsIlRC4:497 november 2018woensdag 7 november 2018, 04:01De dochter van oud-vicepresident Dick Cheney keert terug als Afgevaardigde voor Wyoming. De 52-jarige Cheney is aan haar tweede termijn bezig.woensdag 7 november 2018, 03:54Fox-presentator Laura Ingraham plaagt Taylor Swift met de overwinning van Marsha Blackburn in haar thuisstaat Tennessee. De zangeres had zich altijd op de vlakte gehouden over politiek, maar verbrak afgelopen maand haar zwijgen om haar steun uit te spreken over Blackburns tegenkandidaat.Laura Ingraham@IngrahamAngleHey @taylorswift13, haters gonna hate. #shakeitoff3:117 november 2018woensdag 7 november 2018, 03:52Een primeur voor het Congres: Rashida Tlaib uit Michigan en Ilhan Omar uit Minnesota worden de eerste moslima's in het Huis van Afgevaardigden. Ze zijn ook de eerste Congresleden van Palestijnse en Somalische afkomst: Omar arriveerde ruim 20 jaar geleden in de VS als vluchteling, Tlaib is de dochter van immigranten.woensdag 7 november 2018, 03:46Alexandria Ocasio-Cortez wint een Huiszetel voor de staat New York, als jongste vrouw ooit. De linkse Democraat verraste in juni door gevestigd politicus Joe Crowley in de voorverkiezingen te verslaan. De 29-jarige werkte tot een jaar geleden in een bar in New York. Aanhangers waren blij met een fris, progressief geluid, tegenstanders binnen de partij vreesden dat ze met haar socialistische ideeën het contact met de pragmatische vleugel van de partij zou verliezen.woensdag 7 november 2018, 03:39Verbazing alom op Twitter: de conservatieve nieuwszender Fox News voorspelt dat de Democraten het Huis van Afgevaardigden zullen krijgen. Daarvoor moet de partij 23 zetels van de Republikeinen overnemen, dat is nog maar gebeurd bij twee. CNN durft die voorspelling dan ook nog niet te maken, al wijst de zender erop dat 32 Democraten leiden in races waarvoor geen gedoodverfde winnaar gold, tegen slechts 5 Republikeinen.Fox News@FoxNewsBREAKING: The Fox News Decision Desk projects that Democrats will take control of the House of Representatives for the first time in eight years. https://t.co/4yNg8n30sj https://t.co/kA8joAhvti3:407 november 2018woensdag 7 november 2018, 03:19Hoewel persbureau AP nog niet officieel een winnaar heeft aangewezen in de senaatsraces van Indiana en Tennessee, lijkt een Republikeinse overwinning daar zeker: Mike Braun staat in Indiana voor op zittend Democraat Joe Donnely, Marsha Blackburn behoudt de zetel van Tennessee voor haar partij. Daarmee lijkt het voor de Democraten onmogelijk om de macht in de Senaat te veroveren, zoals vooraf ook al was ingeschat. De herverkiezing van Senator Manchin in het Republikeinse West Virginia is voor de Democraten mooi meegenomen, maar verandert daar niks meer aan. Bovendien hebben de Republikeinen een kans Bill Nelson van Florida te verslaan, die achterstaat in een nek-aan-nekrace.Wouter Zwart NOS@WouterZwartDe Senaat. De kans dat die Republikeins blijft groeit. #Midterms2018 https://t.co/l0QvtYmst23:317 november 2018woensdag 7 november 2018, 03:12Wouter Zwart NOS@WouterZwartEen blue wave of een red wall? Een indicatie in het 6de kiesdistrict van Kentucky. #Midterms2018 https://t.co/EirUYXMU3t3:107 november 2018woensdag 7 november 2018, 03:12Arjen van der Horst@ArjenVDHOpluchting voor bij de Democraten. De Democraat Menendez behoudt zijn Senaatszetel in New Jersey. Dit is een staat die trouw Democratisch stemt, maar hier had Menendez het lastig in verband met een corruptieschandaal. https://t.co/hpZ3Hl9CYh3:117 november 2018Arjen van der Horst@ArjenVDHDe Democraat Joe Manchin behoudt zijn Senaatszetel in een staat (West Virginia) die Trump met overmacht won in 2016. Als de Democraten de meerderheid in de Senaat willen winnen (en die kansen zijn niet groot), dan moeten ze een staat als West Virginia behouden #Midterms20183:147 november 2018woensdag 7 november 2018, 03:06woensdag 7 november 2018, 02:59De Democraten moeten minstens 23 zetels van de Republikeinen afsnoepen in het Huis om de meerderheid te veroveren. Dat is tot nu toe twee keer gelukt: oud-minister Donna Shalala gaat voor het district Miami het Huis in, en Afgevaardigde Barbara Comstoch verloor in Virginia van Jennifer Wexton.woensdag 7 november 2018, 02:53Wouter Zwart NOS@WouterZwartAndy Barr wint het 6de district van Kentucky. En verslaat daarmee Amy McGrath, van wie de Democraten hoopten dat ze een blue wave zou inleiden in suburbs waar Trump het in 2016 goed deed. 
Daar is in Kentucky dus geen sprake van. Reps winnen hier. #MIDTERMS20182:487 november 2018woensdag 7 november 2018, 02:48woensdag 7 november 2018, 02:42De eerste resultaten van de 36 gouverneursverkiezingen die gehouden worden lopen ook binnen, en daar zijn de Republikeinen aan de winnende hand. In Tennessee, Arkansas en Massachusetts winnen Republikeinen, Democraten winnen in Rhode Island en Guam. Dit soort lokale verkiezingen zijn ook belangrijk voor de machtsstructuur in de aanloop naar de presidentsverkiezingen over twee jaar: gouverneurs kunnen kandidaten een podium bieden.woensdag 7 november 2018, 02:36Greg Pence (61), de broer van vicepresident Mike Pence, gaat voor het zesde district van Indiana het Huis van Afgevaardigden in. Het is dezelfde zetel waar zijn jongere broer 18 jaar geleden zijn politieke carrière begon. De strijd tegen de Democraat Jeannine Lake was ongelijk: Pence haalde 2,5 miljoen dollar voor zijn campagne, zijn tegenstander $73,000.woensdag 7 november 2018, 02:31Hoewel nog maar een derde van de stemmen is geteld en er nog van alles kan gebeuren, is het toch opmerkelijk genoeg om te noemen: de Democraat Beto O'Rourke staat voor in zijn strijd om de senaatszetel van Ted Cruz: 51 tegen 48 procent. Velen hadden het nooit voor mogelijk gehouden dat een Democraat het zo goed zou doen in de conservatieve staat.woensdag 7 november 2018, 02:26Arjen van der Horst@ArjenVDHPROGNOSE. Democraten heroveren hun tweede Congreszetel op de Republikeinen. Donna Shalala wint het  27ste Congresdistrict in Florida. Als de Democraten een meerderheid in het Huis van Afgevaardigden willen, dan moeten ze 23 Republikeinse zetels heroveren. #Midterms20182:267 november 2018woensdag 7 november 2018, 02:16Wouter Zwart NOS@WouterZwartOver de Senaatsraces. #Midterms2018 https://t.co/camSzQjjBU2:137 november 2018woensdag 7 november 2018, 02:12De strijd om de senaatszetel en het gouverneurschap van Florida blijft spannend. Nu de uitslagen in het Republikeinse oosten van de staat ook worden toegevoegd, ontstaat er in beide gevallen een nek-aan-nekrace. De Democraat Gillum en de Republikein DeSantis liggen met bijna de helft van de stemmen geteld een fractie van een procent uiteen, hetzelfde geld voor Nelson en Scott (met 85 procent van de stemmen geteld).woensdag 7 november 2018, 02:02Senator Elizabeth Warren wint makkelijk haar herverkiezing in Massachusetts. Als fervent Trump-criticus geldt ze als een mogelijke Democratische presidentskandidaat in 2020. In Florida wint Afgevaardigde Debbie Wasserman Schultz. Zij kwam de afgelopen maand in het nieuws vanwege de bompakketten die onder haar naam werden verstuurd.Arjen van der Horst@ArjenVDHNieuwe ronde van prognoses zijn binnen. De Democratische senatoren Whitehouse, Warren, Murphy, Brown, Cardin en Murphy behouden hun Senaatszetel. #Midterms20182:017 november 2018woensdag 7 november 2018, 02:00Nu in een klap achttien staten de stemlokalen sluiten, is de kiesdag in meer dan de helft van de vijftig staten al voorbij (elf andere staten sloten eerder al). Dat wil natuurlijk nog niet zeggen dat de uitslagen ook bekend zijn. Er zijn nu beslissingen gevallen in 24 races voor het Huis en twee voor de Senaat.woensdag 7 november 2018, 01:54Wouter Zwart NOS@WouterZwartIn Virginia 10th district lijkt Democraat Jennifer Wexton het Republikeinse congreslid Barbara Comstock te verslaan. 
Dat zou het 1ste van de 23 districten worden die de Dems moeten afpakken van de GOP om het Huis van Afgevaardigden binnen te slepen.1:537 november 2018woensdag 7 november 2018, 01:46De perstent waar journalisten de uitslagen volgen bij de gouverneurskandidaat Gillum is ontruimd vanwege het slechte weer. Op beelden van persbureau Reuters is te zien dat het water door het dakzeil giet. De Amerikaanse oostkust kampt na dagen van mooi herfstweer vandaag met fikse regenbuien.Pedro Rodrigues@PedrotrodriguesJournalists forced to move out from press tent as Andrew Gillum's Election Night Watch Party is ruined by torrential rain https://t.co/G1En1lwNS00:267 november 2018Getty Images News@GettyImagesNewsA member of the media cuts a hole in the media tent's roof to release the accumulated water during heavy rains and lightning at Andrew Gillum's election night party. The media was evacuated for safety concerns. 

📷: Mark Wallheiser https://t.co/OphAH4sERz0:527 november 2018Reuters@ReutersJournalists covering Andrew Gillum’s election night party in Florida have been evacuated from the press tent due to bad weather. Follow up-to-the-minute coverage of the #Midterms2018: https://t.co/qPjdTAYp6q https://t.co/TqvIclYx0V1:457 november 2018woensdag 7 november 2018, 01:40Dat de midterms populairder zijn dan gebruikelijk, blijkt ook uit het aantal stemmen dat de afgelopen dagen al werd uitgebracht. In totaal werden er 36 miljoen stembiljetten vervroegd ingeleverd. Dat is veel meer dan de 27 miljoen in 2014. In drie staten (Texas, Nevada en Arizona) waren er zelfs meer vroege stemmers dan het totaalaantal kiezers bij de vorige midterms.woensdag 7 november 2018, 01:32Het is nog te vroeg om conclusies te trekken, maar in de belangrijke staat Florida houden twee races de gemoederen bezig. Met een derde van de stemmen geteld staat zittend senator Bill Nelson met 52 tegen 48 procent voor op zijn uitdager, de Republikeinse gouverneur Rick Scott. De vraag wie Scott zal opvolgen wordt bepaald in de strijd tussen de Republikein DeSantis en de Democraat Gillum. Ook daar ligt volgens de eerste cijfers de Democraat voor, maar de Republikeinse districten in West-Florida zien nog niet binnen.Arjen van der Horst: "Florida is altijd interessant, omdat het de belangrijkste swingstate is van de Verenigde Staten. Het is geen toeval dat Trump juist hier veel zijn gezicht laat zien, omdat winst voor de Republikeinen ook hem kan helpen bij zijn herverkiezingscampagne in 2020."woensdag 7 november 2018, 01:23Inwoners van de staat Georgia, waar Oprah Winfrey recentelijk campagne voerde, kregen de afgelopen tijd racistische telefoontjes van een extreemrechtse groepering. Met stuitende racistische taal en stereotypen werd de zwarte Democraat Stacey Abrams belachelijk gemaakt. Het sterkt Winfrey alleen maar in haar overtuiging: "Ik wil alleen maar zeggen: Jesus don't like ugly. We weten wat we eraan kunnen doen: stemmen."woensdag 7 november 2018, 01:05In sommige plaatsen kunnen kiezers terecht op bijzondere stemlocaties:woensdag 7 november 2018, 01:01Twee Democratische hoofdrolspelers uit de laatste presidentsverkiezingen winnen makkelijk hun herverkiezing in Virginia en Vermont: oud-vicepresidentskandidaat Tim Kaine behoudt zijn zetel, net als de luis in de pels van Hillary Clinton in 2016, Bernie Sanders. Sanders is officieel een onafhankelijk politicus, maar wordt doorgaans bij de Democraten gerekend.woensdag 7 november 2018, 00:45"Ik ben ervan overtuigd dat we gaan winnen", zegt de Democratische leider Nancy Pelosi. Het is volgens haar alleen een vraag of het een blauwe golf wordt die Washington overspoelt, of een tsunami. Ook oud-vicepresident zegt dat hij totaal verrast zal zijn als zijn partij het Huis niet overneemt.The Hill@thehill.@NancyPelosi: "I feel confident that we will win, it's just a question of what the size of the victory is." #ElectionNight #Midterm2018 https://t.co/IotSV2AxjC https://t.co/ArK6HPshsW0:417 november 2018The Hill@thehillJoe Biden: "I'll be dumbfounded if we lose the House. Dumbfounded. And I'll surprised if we don't win by a comfortable margin. I still think there's a shot of us winning the Senate." #ElectionDay https://t.co/nQ2cUYyrIM https://t.co/kPsWJyIF7k0:317 november 2018woensdag 7 november 2018, 00:40Het eerste resultaat is binnen: de Republikein Hal Rogers uit Kentucky behoudt zijn zetel in het Huis van Afgevaardigden. Ook is duidelijk dat op het eilandje Guam de Democraat Lou Leon Guerrero makkelijk gaat winnen. Daarmee wordt zij de eerste vrouwelijke gouverneur van het Amerikaanse territorium in de Grote Oceaan.woensdag 7 november 2018, 00:38"De midterms van 2018 kunnen een verkiezing van vele primeurs worden", schrijft correspondent Arjen van der Horst. "Een recordaantal vrouwen doet mee aan deze verkiezingen. Kandidaten uit minderhedengroepen laten zich luid en duidelijk horen.""In Vermont kan Christine Hallquist de eerste transgender gouverneur van Amerika worden. Jared Polis kan de eerste gouverneur worden die openlijk homo is. Veronica Escobar gaat vrijwel zeker haar kiesdistrict winnen in El Paso, Texas. Daarmee wordt ze de eerste Latina die namens Texas in het Huis van Afgevaardigden plaatsneemt. Ilhan Omar en Rashida Tlaib worden waarschijnlijk de eerste moslima's die in het Congres komen. Stacey Abrams kan de eerste vrouwelijke, zwarte gouverneur van Amerika worden. En de kans is groot dat voor eerst een native American verkozen wordt in het Huis van Afgevaardigden."woensdag 7 november 2018, 00:18Hier en daar worden problemen gemeld met stemmen. Doordat het regent in New York kunnen op veel plekken de stemcomputers de natte biljetten niet aan. Op sommige plekken moesten mensen uren wachten voordat ze konden stemmen, elders werden geïmproviseerde stembussen gebruikt.In een stembureau in Georgia waren door een fout te weinig stemmachines geleverd, waardoor er lange rijen ontstonden. Hillary Clinton spoorde kiezers aan desalniettemin te blijven wachten.Hillary Clinton@HillaryClintonFor voters in Georgia and elsewhere who are waiting in long lines to vote: You have the right to vote as long as you're in line when the polls close. Please stay in line, encourage those around you to do the same, and help bring this home for @StaceyAbrams. #StayInLine https://t.co/MCBsuVzAui0:247 november 2018Ironisch genoeg had ook de Republikeinse gouverneurskandidaat Brian Kemp problemen met stemmen: zijn kieskaart werd geweigerd en hij moest een nieuwe halen voordat hij elektronisch kon stemmen. Het defect was extra pijnlijk omdat Kemp als secretary of state van de staat verantwoordelijk is voor de verkiezingen; oproepen om zich te verschonen omdat hij zelf meedoet, negeerde hij.In Indiana moeten enkele stemlokalen anderhalf uur langer openblijven, omdat ze te laat opengingen. Oorzaak van de vertraging waren medewerkers die niet kwamen opdagen. Prudence Island in de staat Rhode Island moest per boot een nieuwe stemmachine laten overkomen toen het enige apparaat van het eiland uitviel. Met enige vertraging konden alle kiezers stemmen. In Texas stapte een medewerker van een stemlokaal op nadat ze tegen een kiezer had geschreeuwd. In Ohio viel de stroom uit en moest er worden gestemd bij het licht van zaklampen en smartphones.In totaal kreeg een meldlijn voor kiesproblemen tot nu toe 17.500 telefoontjes binnen, wat vergelijkbaar is met andere jaren.woensdag 7 november 2018, 00:05Ook voor zijn oud-tegenstander Hillary Clinton gaan deze verkiezingen over Donald Trump. "De afgelopen twee jaar hebben we deze regering onze democratische instituties en waarden zien aanvallen en ondermijnen", twitterde ze vanmorgen. "Vandaag zeggen we: genoeg."Hillary Clinton@HillaryClintonBut we won't just vote against radicalism, bigotry, and corruption today. 

We'll vote for fantastic candidates all over the country—including a historic number of women—who want to raise wages, fight for justice, and help more people get health care.15:016 november 2018woensdag 7 november 2018, 00:00In de staten Indiana en Kentucky gaan de eerste stemlokalen dicht. Omdat delen van de staten in een andere tijdzone liggen, geldt dat niet voor alle stembureaus daar. Wel kunnen er vanaf nu uitslagen binnenlopen, verzorgd door persbureau AP. Een van de races die vannacht nauwlettend gevolgd gaat worden, is de senaatszetel voor Indiana, waar de zittend Democraat het moeilijk heeft tegen zijn uitdager, in een staat die twee jaar terug door Trump werd gewonnen.dinsdag 6 november 2018, 23:50Een van de uitslagen die landelijk het meeste aandacht zal trekken, is de Senaatsrace in Texas tussen zittend Republikein Ted Cruz en uitdager Beto O'Rourke, die het voor een Democraat opvallend goed doet in de conservatieve staat. O'Rourke kreeg vanavond nog een hart onder de riem van zangeres Beyoncé.dinsdag 6 november 2018, 23:45Donald Trump volgt de uitslagenavond vanuit het Witte Huis, met vrienden en familie. Stemmen hoefde de president en zijn vrouw vandaag niet meer, ze hebben al eerder gestemd voor de verkiezingen in hun thuisstaat New York. Trump heeft de afgelopen zes dagen elf campagnebijeenkomsten in acht staten bezocht. Vandaag nam de president wat rust, zelfs op Twitter bleef het ongebruikelijk rustig: de president twitterde alleen nog wat laatste steunbetuigingen en oproepen te gaan stemmen.dinsdag 6 november 2018, 23:10Veel kiezers zien de stembusgang als een referendum over president Trump. In gesprekken van persbureau AP met ruim 110.000 kiezers door het hele land, geeft een ruime meerderheid van 64 procent aan dat ze zijn beleid hebben meegewogen. Vooral gezondheidszorg en immigratie staan hoog op de agenda: respectievelijk 26 en 23 procent van de ondervraagden noemt die thema's het belangrijkste. Een meerderheid van de kiezers meent dat het de verkeerde kant op gaat met het land, maar twee derde vindt dat het met de economie goed gaat.Arjen van der Horst@ArjenVDHEerste exit-poll onder Amerikaanse kiezers:

Approve of Trump: 44%
Disapprove of Trump: 55%

Bron: CNN23:066 november 2018