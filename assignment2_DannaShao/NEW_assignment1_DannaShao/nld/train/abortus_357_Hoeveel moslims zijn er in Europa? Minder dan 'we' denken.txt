Europeanen denken dat er veel meer moslims in hun land wonen dan dat er in werkelijkheid zijn. Onderzoeksbureau Ipsos Mori heeft de kloof tussen waarheid en misvatting in veertig landen onderzocht en vroeg daarbij ook hoeveel moslims mensen denken dat er in hun land zijn.Wat blijkt? De Fransen zitten er het meest naast: de gemiddelde Fransman denkt dat 31 procent van de Fransen moslim is, in werkelijkheid was dat in 2010 zo'n 7,5 procent.Nederland doet het beter. We denken dat ongeveer 19 procent van de Nederlanders moslim is, terwijl dat in werkelijkheid in 2010 zo'n 6 procent was.Ook denken de ondervraagden dat het aantal moslims veel harder groeit dan het geval is.Ook allerlei andere onderwerpen kwamen aan de orde. De ondervraagden zijn vrij somber over hun landgenoten. Gemiddeld gezien denken mensen dat anderen in hun land minder gelukkig zijn dan ze zelf aangeven. Ook blijkt er nog een grote misvatting te zijn over de verdeling van welvaart. In bijna alle landen denken de ondervraagden dat de inkomens beter verdeeld zijn, dan ze in werkelijkheid zijn.Daarnaast zijn er grote misverstanden over de acceptatie van homoseksualiteit, abortus en seks voor het huwelijk. Ook in Nederland vermoeden we dat 'de man op straat' niet zo tolerant is. De ondervraagden denken dat 36 procent van de Nederlanders homoseksualiteit moreel onacceptabel vindt, terwijl in werkelijkheid maar 5 procent erop tegen is.Ipsos-directeur Duffy denkt dat de opkomst van sociale media en de verspreiding van nepnieuws om bezoekers (en dus inkomsten) te genereren hebben bijdragen aan de misvattingen. Ze zegt tegen The Guardian dat sociologen erop wijzen dat het belangrijk is om de heersende opvatting te kunnen spiegelen aan die van onszelf, zeker in tijden waarin extreme opvattingen steeds normaler worden.BinnenlandBuitenlandDeel artikel: