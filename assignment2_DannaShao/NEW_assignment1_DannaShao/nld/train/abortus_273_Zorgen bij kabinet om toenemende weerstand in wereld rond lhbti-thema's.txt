Het kabinet stuit tijdens internationale bijeenkomsten van de Europese Unie en Verenigde Naties steeds vaker op weerstand van landen die zich niet willen inzetten voor rechten van lhbti'ers.Het kabinet maakt zich daar grote zorgen over en wil daarom meer gaan samenwerken met "gelijkgestelde landen", schrijven de ministers Dijkgraaf (Onderwijs, Cultuur en Wetenschap), Hoekstra (Buitenlandse Zaken) en Schreinemacher (Buitenlandse Handel) vandaag aan de Kamer.Het kabinet ziet een toename van discriminatie, haat en geweld op grond van "seksuele oriëntatie en gender identiteit en expressie op straat" en is geschokt door de dodelijke schietpartijen bij gaybars in juni in Oslo en in oktober in Bratislava.Meerdere bewindspersonen merken bij het opkomen voor lhbti-rechten dat een groeiend aantal EU-lidstaten "consequent" onderhandelingen over documenten blokkeert. Uit de brief blijkt niet welke landen dat zijn, maar meerdere landen lijken verwijzingen naar gendergelijkheid te willen schrappen.Hard bevochten rechten worden zelfs in EU- en VN- verband opnieuw punt van discussie.De ministers schrijven wel over landen waar de effecten van een "internationale antigenderbeweging" duidelijk zichtbaar zijn. Als voorbeelden noemen ze de situatie in de VS, waar het Hooggerechtshof het federale recht op abortus heeft geschrapt.Ook stippen ze de verscherpte nationale abortuswetgeving in Hongarije aan en de Europride in Servië, die na veel weerstand uit de samenleving in afgeslankte vorm gehouden werd.Verder is het kabinet bezorgd over het onderdrukken van vrouwenrechten en het neerslaan van protesten in Iran na de dood van de Koerdisch-Iraanse vrouw Masha Amini. "Hard bevochten rechten worden zelfs in EU- en VN- verband opnieuw punt van discussie", schrijven de ministers.Naast het zoeken naar samenwerking met "gelijkgestemde" landen verkent het kabinet de opties om van Nederland een land te maken van "samenkomst en dialoog". Zo wil het kabinet gastland worden van van de International Day Against Homophobia, Transphobia and Biphobia, een congres over internationale ontwikkelingen op het gebied van lhbti-emancipatie en -beleid.Over de manier waarop Nederland opkomt voor lhbti-rechten in het buitenland is de laatste tijd regelmatig gediscussieerd rond het WK in Qatar. Tijdens het WK-duel tussen Nederland en Qatar gisteren droeg sportminister Conny Helder een OneLove-speldje om zich uit te spreken voor mensenrechten en tegen alle vormen van racisme en discriminatie.De landelijke lhbti-belangenorganisatie vond het "nogal slap" dat ze dit nauwelijks zichtbare speldje droeg en niet bijvoorbeeld de veel meer in het oog springende OneLove-band om haar arm.PolitiekDeel artikel: