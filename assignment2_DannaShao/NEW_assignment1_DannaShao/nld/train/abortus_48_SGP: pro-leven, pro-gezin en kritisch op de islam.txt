Het partijprogramma van de partij de SGP draait om één ding: leven. Het woord komt er 114 keer in voor. De aloude afkeer tegen abortus en euthanasie staan nog overeind. Maar op andere terreinen moderniseert de partij van de Bijbel.Zo staan het invoeren van de doodstraf en het afschaffen van het homohuwelijk niet meer in het verkiezingsprogramma. Het waren jarenlang de kroonjuwelen, maar zijn "politiek niet haalbaar".Want de SGP wil wel invloed hebben. Ook al is het in de oppositie. De laatste jaren zorgde de partij voor een nipte meerderheid in de Eerste of Tweede Kamer, in ruil voor SGP-stokpaardjes, zoals het terugdraaien van bezuinigingen op de kinderbijslag.Een ander belangrijk standpunt van lijsttrekker Kees van der Staaij is het stellen van grenzen aan de aanwezigheid van de islam in Nederland. In het islam-manifest pleit hij voor maatregelen, wat hem op kritiek kwam te staan van gelovige kiezers.In een reeks verkiezingsspecials besteedt Nieuwsuur aandacht aan dertien politieke partijen. Met vandaag de SGP. In de uitzending een uitgebreid interview met lijsttrekker Kees van der Staaij.Voor wie hem nog niet kent, stelt hij zich hier kort voor.Van der Staaij stemt al zijn hele leven op de SGP. "Vanuit huis heb ik daar een zekere liefde voor meegekregen. In mijn eigenwijze studententijd heb ik wel heel goed rondgekeken of het ook echt de partij van mijn keuze was."Hij zit al bijna twintig jaar in de politiek, maar de geboren Vlaardinger ziet zichzelf niet als premier. "Ik wil vooral een goed Kamerlid zijn. Ik loop niet te dromen van het torentje."Mocht hij toch ooit minister-president worden, dan is het eerste wat hij doet "een grote groep jongeren uitnodigen en hen vragen wat ze belangrijk vinden voor de toekomst van het land". Van der Staaij vindt het belangrijk dat jongeren stemmen op 15 maart. "De politiek bemoeit zich met jongeren, dan is het ook goed dat jongeren zich met de politiek bemoeien."Bekijk hieronder het gesprek met partijleider Kees van der Staaij in Nieuwsuur.NieuwsuurPolitiekDeel artikel: