De realityshow Keeping up with the Kardashians stopt na komend seizoen. Na 14 jaar, 20 seizoenen en honderden afleveringen is het genoeg, meldt Kim Kardashian op Instagram aan haar 188 miljoen volgers.Ze geeft geen reden op, maar spreekt van een "moeilijke beslissing" die ze als familie hebben moeten maken. Kardashian schrijft dat ze haar kijkers dankbaar is. "Deze show heeft ons gemaakt tot wie we zijn."Het laatste seizoen is begin volgend jaar te zien op de Amerikaanse zender E!. Naast Kardashian komen daar haar zusjes Kourtney, Khloé, Kendall en Kylie in voor, hun broer Rob en moeder Kris Jenner, die in de show hun glamourleven tonen.In de eerste aflevering van het nieuwe seizoen te zien hoe de familie omgaat met het coronavirus:De meeste familieleden waren nog onbekend toen de show van start ging. In die afleveringen hadden vooral Kim Kardashian en haar zussen Kourtney en Khloé een hoofdrol. Later voegden halfzusjes Kylie en Kendall Jenner zich toe.Wie wel al bekend was, was voormalig professioneel tienkamper Caitlyn Jenner, toen nog Bruce Jenner. Jenner, de vader van Kylie en Kendall, besloot jaren geleden dat hij niet langer als man door het leven wilde en identificeert zich nu als vrouw.De Kardashians zijn een van de allergrootste marketingmachines van het moment.De realityshow viel in de afgelopen jaren meermaals in de prijzen en leverde zender E! enorme kijkcijfers op. De zender zegt het besluit van de familie om zonder camera's verder te leven te respecteren, meldt CNN.Het is onduidelijk waarom de Kardashians stoppen met het succesvolle programma. Wel had zus Kourtney zich al eerder teruggetrokken uit de serie.Op het begin werd er nog wel eens lacherig gedaan over 'het tekort aan talent' in de serie, zegt Nikkie Plessen. Maar dat is nu niet meer van toepassing, gaat de modeontwerpster verder. "De Kardashians zijn een van de allergrootste marketingmachines van het moment."Plessen vindt het vooral indrukwekkend om te zien dat de familie "het voor elkaar krijgt dat iedereen hun spullen wil hebben." "Er werken bij mij 470 vrouwen en al die vrouwen kijken de serie of hebben wel eens gekeken. En er komen vaak pakketjes binnen van een lipgloss van de Kardashians, of weer eens wat tape."Ook echtgenoot Kayne West van Kim Kardashian kwam geregeld voor in afleveringen. Eind juli sprak Kardashian zich voor het eerst uit over zijn bipolaire stoornis . Ze vroeg om "empathie en compassie" voor hem. Hij zou soms dingen zeggen die hij niet zo bedoelde.West trok de afgelopen tijd veel aandacht omdat hij zei mee te willen doen aan de Amerikaanse presidentsverkiezingen. Hij was in meerdere staten te laat om zich officieel kandidaat te kunnen stellen. In South Carolina hield hij een campagnebijeenkomst.Cultuur & MediaDeel artikel: