Een 32-jarige vrouw uit AustraliÃ« is veroordeeld tot een celstraf omdat ze haar pasgeboren zoon achterliet in een afvoerput. Het jongetje bleef daar vijf dagen achter maar overleefde het wonderbaarlijk genoeg.Het jongetje werd in november 2014 gevonden in een buitenwijk van Sydney. Voorbijgangers hoorde geluiden uit de afvoerput en ontdekten de baby op 2,5 meter diepte toen ze een betonnen deksel oplichtten.Het jongetje bleek sterk ondervoed en onderkoeld, maar had verder geen verwondingen opgelopen. Tijdens de rechtszaak tegen de moeder bleek dat de jongen, inmiddels zo'n 20 maanden oud, zich zonder problemen heeft ontwikkeld.De politie kwam de moeder op het spoor doordat het kind in een ziekenhuisdeken was gewikkeld. Met behulp van de ziekenhuisgegevens werd de vrouw gevonden.In de rechtbank verklaarde de vrouw dat ze in eerste instantie blij was met haar zwangerschap, maar dat haar partner haar had verlaten toen ze het nieuws vertelde. De man geloofde niet dat het kind van hem was.Tegenover haar familie verzweeg ze haar zwangerschap, uit angst dat het streng-religieuze gezin het zou afkeuren. Een arts weigerde abortus omdat het verzoek veel te laat werd ingediend.Toen de vrouw op de dag van de bevalling het ziekenhuis verliet, gooide ze op weg naar huis het jongetje in de afvoerput. In de dagen erna ging ze nog twee keer kijken, maar omdat ze niets hoorde, ging ze ervan uit dat het kind was overleden.Volgens de rechter kon de vrouw de zwangerschap emotioneel en intellectueel niet aan. Ze werd in eerste instantie vervolgd voor poging tot moord, maar het OM maakte daar later ernstige kindermishandeling van.De celstraf van 21 maanden die de vrouw kreeg is maar iets langer dan haar voorarrest. Daarom komt ze volgende maand vrij.BuitenlandDeel artikel: