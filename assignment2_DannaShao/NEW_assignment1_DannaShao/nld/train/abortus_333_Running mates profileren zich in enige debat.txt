De running mates van Hillary Clinton en Donald Trump hebben vannacht voor de enige keer de degens gekruist in een tv-debat. Tim Kaine (Democraten) en Mike Pence (Republikeinen) debatteerden anderhalf uur over de economie, belastingen, veiligheid, buitenlands beleid en geloof.Beide kandidaten zijn ervaren politici en lieten dat de kijkers meteen weten. Kaine had een carrière als burgemeester en gouverneur van Virginia, Pence was parlementariër in Washington en is nu gouverneur van Indiana.De Republikein maakte, anders dan zijn voorman bij zijn debat met Clinton, een kalme en presidentiële indruk. De Democraat Kaine was vanaf het begin agressiever en viel Pence geregeld in de rede, maar leek ook meer ingestudeerde antwoorden uit te spreken.Wouter Zwart NOS@WouterZwartKaine heeft 'simpelere' taak Pence te confronteren met Trumps beledigingen. Maar ik merk dat veel mensen hem vervelend/betweterig vinden.3:585 oktober 2016De twee kandidaten begonnen het debat in de Longwood University in Farmville, Virginia, met statements over hun ervaring en hun economische plannen. Pence verweet Clinton en Kaine dat ze een "oorlog tegen kolen" voeren en belastingen willen verhogen. Kaine zei dat Clinton en hij juist willen investeren in schone vormen van energie en miljoenen banen willen creëren.Ook de belastingaangifte van Donald Trump uit 1995 kwam ter sprake. Die kwam afgelopen weekend naar buiten via The New York Times en is voor critici van Trump de bevestiging dat hij waarschijnlijk jarenlang geen belasting heeft betaald.Pence verdedigde zijn voorman vurig en zei dat hij op een briljante manier gebruik heeft gemaakt van de regels. Kaine zei dat iemand die schimmig is over zijn belastingaangifte geen president zou moeten worden.De running mates spraken verder over onder meer het buitenlands beleid en veiligheid. Ook de omstreden uitspraken van Trump over vrouwen en latino's kwamen herhaaldelijk ter sprake.De Democraat Kaine liet geen kans onbenut om Pence met uitspraken van zijn voorman te confronteren. Ook zei hij dat hij doodsbang wordt van het idee dat Trump opperbevelhebber kan worden. Kaine heeft een zoon die in het buitenland is gelegerd.Aan het einde van het debat spraken Pence en Kaine over hun geloof. Pence maakte van die gelegenheid gebruik om zich tegen abortus uit te spreken. Kaine vindt dat vrouwen zelf moeten kunnen beslissen over abortus. De respectvolle en ingetogen manier van het korte debat was opvallend.Enkele uren voor het debat had de Republikeinse Partij Pence 'per ongeluk' al tot winnaar van het debat verklaard. In een bericht op de website van de Grand Old Party stond dat Pence alles uit het debat had gehaald en de boodschap van Donald Trump goed had overgebracht. "Mike Pence was de duidelijke winnaar van het debat", zo viel te lezen. Het bericht werd snel weer verwijderd.Rebecca Shabad@RebeccaShabadRNC declares Mike Pence the winner of tonight's debate nearly 2 hours before the start time https://t.co/NU8eKsS3tV1:385 oktober 2016Op onze speciale site NOS The Series meer over de Amerikaanse verkiezingen.BuitenlandDeel artikel: