In het Franse dorp Authon is de Franse oud-president Val√©ry Giscard d'Estaing begraven. De 94-jarige staatsman overleed deze week aan de gevolgen van covid-19. Frankrijk houdt woensdag een dag van nationale rouw.Op verzoek van de oud-president zelf was de begrafenisdienst in zijn laatste woonplaats kleinschalig. Er waren zo'n veertig aanwezigen. Giscard D'Estaing komt te liggen naast zijn dochter Jacintha, die in 2018 overleed.Giscard d'Estaing was een gematigd politicus met liberale denkbeelden. Hij was president van 1974 tot 1981. Tijdens zijn presidentschap kwamen er onder meer nieuwe wetten voor echtscheiding, abortus en geboortebeperking. Ook zette hij grote stappen op het gebied van kernenergie en de aanleg van het TGV-netwerk.Als president leverde hij een belangrijke bijdrage aan het versterken van de Europese Unie, en ook daarna bleef hij politiek actief. In 2003 kreeg hij de prestigieuze Karelsprijs van de stad Aken voor zijn bijdrage aan de Europese eenwording.BuitenlandDeel artikel: