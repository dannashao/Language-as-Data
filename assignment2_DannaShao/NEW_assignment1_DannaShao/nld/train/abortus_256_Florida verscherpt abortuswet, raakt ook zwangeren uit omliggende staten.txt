De Amerikaanse staat Florida is van plan de abortuswetgeving aan te scherpen. De termijn waarbinnen een zwangerschap kan worden afgebroken was vorig jaar al verlaagd naar vijftien weken, maar de volksvertegenwoordiging van de staat heeft nu ingestemd met een verdere beperking tot zes weken.In de wet zijn wel enkele uitzonderingen opgenomen voor als bijvoorbeeld het leven van de aanstaande moeder gevaar loopt. Ook blijft in gevallen van verkrachting of incest de oude grens van vijftien weken gelden, mits bewijzen overhandigd kunnen worden, zoals een aangifte of een straatverbod.Ook gouverneur Ron DeSantis heeft het wetsvoorstel inmiddels ondertekend, liet hij op Twitter weten. De Republikeinse achterban van DeSantis, mogelijk een van de uitdagers van Donald Trump bij de komende presidentsverkiezingen, is voorstander van strengere abortuswetten.Ron DeSantis@GovRonDeSantisSigned the Heartbeat Protection Act, which expands pro-life protections and devotes resources to help young mothers and families. https://t.co/quZpSj1ZPk5:0414 april 2023Op dit moment loopt bij het Hooggerechtshof van de staat Florida nog een procedure over de huidige wetgeving, waarbij een zwangerschap tot maximaal vijftien weken kan worden afgebroken. Als die wet daar overeind blijft, gaat de nieuwe wet in, waarbij dus een abortus tot zes weken mogelijk is.De discussie over abortus is in de VS weer opgelaaid sinds het Hooggerechtshof vorig jaar bepaalde dat de Amerikaanse grondwet geen recht op abortus garandeert. Door die uitspraak mogen staten zelf bepalen of en wanneer ze abortus toestaan.Het voorstel zal ook grote impact tot ver buiten de grenzen van de staat. In het zuiden van de VS was Florida een van de laatste staten waar abortus niet compleet verboden is. Vaak reisden vrouwen uit staten als Texas, Alabama of Louisiana daarom naar Florida om er hun zwangerschap te beÃ«indigen.Volgens het Witte Huis ontzegt de wet 4 miljoen vrouwen in Florida en 15 miljoen vrouwen daarbuiten noodzakelijke zorg als ze een abortus willen. "Ze hebben na zes weken geen toegang meer tot abortuszorg. Veel vrouwen weten dan vaak niet eens dat ze zwanger zijn", benadrukte een woordvoerder van president Biden.Ze wijst erop dat een meerderheid van de Amerikanen niet achter strengere abortusregels staat. Zo blijkt uit een recente Ipsos-peiling dat 50 procent van de Amerikanen een grens van 6 weken te streng vindt. Zelfs onder Republikeinen is 44 procent van de ondervraagden tegen.BuitenlandDeel artikel: