President Joe Biden heeft de nieuwe abortuswet die vandaag in Texas is ingevoerd scherp veroordeeld. Volgens de nieuwe wet is abortus alleen nog onder zeer strenge voorwaarden mogelijk.Biden noemde het een extreme wet en een "onmiskenbare schending" van grondwettelijke rechten. Hij beloofde dat zijn regering er alles aan zal doen om het grondwettelijke recht op abortus te beschermen."De Texaanse wet zal de toegang van vrouwen tot de gezondheidszorg aanzienlijk belemmeren, met name voor gemeenschappen van kleur en mensen met een laag inkomen", zei Biden in een verklaring. Hij noemde het "schandalig" dat burgers als een soort verklikkers de mogelijkheid krijgen om rechtszaken te beginnen tegen iedereen die een vrouw helpt of steunt bij een abortus.In de wet staat dat mensen die ondersteuning bieden bij een illegale abortus een premie van 10.000 dollar moeten betalen aan de persoon die hen aangeeft. Dat geldt niet alleen voor de medici die de abortus uitvoeren, maar ook voor iemand die een vrouw naar een kliniek rijdt, een abortus betaalt of zelfs voor familieleden die psychische steun bieden.Ze schreeuwen tegen hen op weg naar hun werk, ze kennen hun namen, ze weten in welke auto ze rijden, dit is niet nieuw voor onze medewerkers en artsen."Het soort mensen dat deze rechtszaken gaat aanspannen, zien mijn medewerkers iedere dag al", zegt Amy Hagstrom Miller van de abortuskliniek Whole Woman's Health, met vier vestigingen in Texas, tegen CNN. "Ze schreeuwen tegen hen op weg naar hun werk, ze kennen hun namen, ze weten in welke auto ze rijden, dus dit is niet nieuw voor onze medewerkers en artsen."Volgens Hagstrom Miller is er in de klinieken tot laat doorgewerkt om voor de deadline nog zoveel mogelijk vrouwen te kunnen helpen. De laatste abortus vond om 23.56 uur plaats in een kliniek in Fort Worth.Tegenstanders van abortus merkten dit ook op. Zo schreef de Republikeinse afgevaardigde Shelby Slawson op Facebook dat ze "met groot verdriet moest mededelen dat in Texas sommigen tot laat in de nacht nog probeerden zo veel mogelijk ongeboren levens te beëindigen voor de klok middernacht sloeg."Voorstanders van abortus verwachten dat door de nieuwe wet meer vrouwen zelf gaan proberen abortus te plegen, met alle gevolgen van dien. Veel vrouwen in Texas kunnen het niet betalen om naar een andere staat te reizen om hun zwangerschap te laten beëindigen.BuitenlandDeel artikel: