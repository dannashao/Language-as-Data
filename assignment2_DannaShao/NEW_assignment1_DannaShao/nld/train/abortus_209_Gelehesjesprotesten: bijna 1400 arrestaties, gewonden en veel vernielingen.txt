Ook vandaag kleurden de straten van Parijs en Brussel overwegend geel. Na een dag vol protesten maken politiekorpsen, en ziekenhuizen de balans op: bijna 1400 arrestanten, meer dan honderd gewonden en tientallen vernielingen aan auto's en winkels. In Nederland bleef het rustig.In heel Frankrijk werden zeker 1000 mensen opgepakt, van wie meer dan 600 in Parijs. Volgens verslaggever Mattijs van der Wiel ligt dit aantal hoger dan op andere dagen doordat de politie zich minder afwachtend heeft opgesteld. Het ministerie van Binnenlandse Zaken liet weten dat 135 mensen gewond zijn geraakt.audiofragmentLiever luisteren?In Bordeaux kwam het aan het einde van de middag tot confrontaties tussen de politie en de ruim 2000 demonstranten. De sfeer werd grimmiger toen agenten de gele hesjes uiteen wilde drijven. De politie greep in met traangas, maar demonstranten hadden zich daar met maskers en brillen tegen gewapend.Ook in Toulouse, Nantes en Marseille was de situatie in de middag onrustig en raakten demonstranten slaags met de politie. In Lilles en Nantes, waar honderden demonstranten op de been waren, was het rustiger.In België heeft de politie vandaag meer dan 400 mensen in gele hesjes opgepakt. Ze gooiden in Brussel stenen en vuurwerk naar de politie en vernielden winkels. Ook sloten de demonstranten de snelweg richting Frankrijk korte tijd af. De ME greep in met traangas.Ook in Italië was te merken dat er geprotesteerd werd. In de Italiaanse kustplaats Imperia was de grens met Frankrijk geblokkeerd, waardoor er beide kanten op een kilometerslange file stond.De gelehesjesprotesten in Nederland stonden in schril contrast met de chaotische taferelen die in Parijs en Brussel te zien waren. Ook de opkomst van gelehesjesdemonstranten was hier veel lager. Naar schatting zijn er in het hele land 600 mensen in hesjes de straat op gegaan, van wie zo'n 100 in Den Haag.De gele hesjes waren niet de enige die vandaag demonstreerden in Den Haag. Op het Malieveld kwamen zo'n 12.000 mensen bijeen voor de jaarlijkse christelijke demonstratie 'Stille Mars voor het Leven', tegen abortus en euthanasie.BinnenlandBuitenlandDeel artikel: