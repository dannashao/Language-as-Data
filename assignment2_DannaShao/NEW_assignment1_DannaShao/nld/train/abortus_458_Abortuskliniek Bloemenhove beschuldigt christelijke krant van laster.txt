De Beahuis & Bloemenhovekliniek in Heemstede beraadt zich op juridische stappen tegen het Nederlands Dagblad (ND). De krant schrijft vandaag dat de abortuskliniek heeft gesjoemeld bij het indienen van declaraties bij de overheid. Daarmee zou bijna 800.000 euro zijn gemoeid. De kliniek ziet dat als laster.Volgens de krant rekende de kliniek ruim honderd euro te veel voor de narcose die bij behandelingen werd toegediend.De kliniek bestrijdt dat. In de kliniek zou maar één type narcose worden toegepast, waarvoor één tarief geldt. "Daarmee kan dus niet gesjoemeld worden", zegt directeur Thea Schippers.Schippers zegt verder dat het ND er bewust op uit was om haar kliniek in een kwaad daglicht te zetten. "Wij zien dit vooral als een wraakactie omdat wij een interview met ND hebben afgewezen, waarop ND dreigde het gewraakte artikel te plaatsen. Dat dreigement kwam gisteren 16.57 uur binnen. De kliniek sluit om 17.00 uur."De kliniek verdenkt de christelijke krant ook van politieke bijbedoelingen. "We zijn ons bewust van de politieke gevoeligheid van abortus, ook in het licht van de huidige onderhandelingen bij de kabinetsformatie en de mogelijke deelname van de ChristenUnie aan het nieuwe kabinet", zegt Schippers.Het ND blijft erbij dat de kliniek ruim honderd euro te veel voor verdovingen heeft gedeclareerd. Volgens de krant had de kliniek deze kosten niet in rekening mogen brengen, omdat aan bepaalde voorwaarden niet was voldaan. Een daarvan is dat een anesthesioloog de narcose toedient. Dat was bij de Bloemenhovekliniek niet het geval.De krant bestrijdt dat het artikel een wraakactie is omdat de directie niet bereid was een interview toe te staan. De verantwoordelijke redacteuren hebben in een periode van acht dagen herhaaldelijk geprobeerd om de directie van de kliniek te spreken te krijgen, maar het verzoek werd steeds genegeerd of afgewezen.Wij wilden voorkomen dat we als anti-abortuskrant zouden worden weggezet.ND-hoofdredacteur Sjirk Kuijper verwerpt de beschuldiging van politieke bijbedoelingen. "De ChristenUnie heeft hier niets mee te maken", zegt hij. Aanleiding voor het onderzoek was het contact met een klokkenluider. De krant wilde nagaan of publiek geld dat naar deze klinieken gaat, volgens de regels wordt besteed en of de veiligheid van vrouwen die er komen, is gegarandeerd, zegt hij.Daarbij is tien maanden lang "zorgvuldig onderzoek" gedaan, waarbij met talloze betrokkenen is gesproken. "Wij zijn niet over een nacht ijs gegaan", zeg Kuijper. "Wij wilden voorkomen dat we als anti-abortuskrant zouden worden weggezet."De Beahuis & Bloemenhovekliniek - beter bekend als de Bloemenhovekliniek - was begin jaren zeventig de eerste abortuskliniek in Nederland. Voor die tijd waren vrouwen die een zwangerschap wilden afbreken, aangewezen op het clandestiene circuit.In 1974 probeerde minister van Justitie Van Agt de kliniek te sluiten, omdat er verboden ingrepen werden gedaan. De progressieve ministers van het kabinet-Den Uyl en een meerderheid in de Tweede Kamer hielden dat tegen.In 1976 kwam de kliniek opnieuw in het nieuws, omdat een Duits echtpaar een klacht had ingediend over een mislukte abortus. Van Agt gaf het OM de opdracht om Bloemenhove te sluiten. Ook nu bleef de kliniek open, dit keer omdat actievoerders de sluiting tegenhielden.Het ND deed onderzoek naar de declaraties bij de overheid van alle Nederlandse abortusklinieken. Gisteren meldde de krant dat de CASA-abortusklinieken voor miljoenen hebben gefraudeerd.Minister Schippers van VWS heeft toezichthouders gevraagd een onderzoek in te stellen.BinnenlandDeel artikel: