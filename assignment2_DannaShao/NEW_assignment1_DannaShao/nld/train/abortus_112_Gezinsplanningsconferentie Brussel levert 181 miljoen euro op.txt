Op de She Decides-conferentie in Brussel is 181 miljoen euro steun toegezegd voor geboorte- en gezinsplanning voor vrouwen in ontwikkelingslanden. Verschillende landen doneerden geld, maar het hoogste bedrag, 50 miljoen dollar, kwam van een anonieme donor. Ook de Bill Gates Foundation zegde 20 miljoen dollar toe.De gezinsplanningsconferentie werd georganiseerd door minister Ploumen, in reactie op het terugtrekken van fondsen door president Trump. Bijna vijftig landen hebben zich aangesloten bij de Nederlandse minister.Donald Trump trekt in navolging van zijn Republikeinse voorgangers de financiÃ«le steun in aan organisaties die zich richten op gezinsplanning. Deze organisaties wijzen vrouwen op de mogelijkheid van abortus en dat is tegen het zere been van de anti-abortusbeweging in de VS.Door de Amerikaanse maatregel, de zogenoemde Mexico City Policy, lopen de organisaties ruim 600 miljoen dollar per jaar mis.Wij moeten het op zeer korte termijn gaan doen met 30 miljoen dollar per jaar minder.Marie Stopes is zo'n organisatie. De Nederlandse Maaike van Min, directeur strategie en beleid, maakt zich grote zorgen over het wegvallen van het geld. Marie Stopes geeft voorlichting over anticonceptie, verschaft voorbehoedsmiddelen en voert veilige abortussen uit."Wij moeten het op zeer korte termijn gaan doen met 30 miljoen dollar per jaar minder. Dat is zo'n 17 procent van ons budget", vertelt Van Min in het NOS Radio 1 Journaal."Ironisch genoeg", leidt dat volgens haar niet tot minder abortussen, maar eerder tot meer: "Van het Amerikaanse geld voeren we al geen abortussen uit, want dat mag niet. Met dat geld richten we ons vooral op anticonceptie en daar is dus nu minder geld voor beschikbaar. De maatregel leidt op deze manier dus alleen maar tot meer ongewenste zwangerschappen en daarmee ook meer abortussen."Volgens Marie Stopes leidt de maatregel van Trump in de periode 2017-2020 wereldwijd tot 6,5 miljoen extra ongewenste zwangerschappen en daardoor tot 2,1 miljoen meer onveilige abortussen die het leven zullen kosten aan 21.700 vrouwen.Mabel van Oranje@MabelvanOranjeBravo to the Dutch government for initiating #SheDecides! Thanks to @alexanderdecroo and Belgian government for hosting us. @minbuza https://t.co/QWSREqBlHs9:402 maart 2017Van Min is blij met de She Decides-conferentie in Brussel. "Supergoeie actie van Ploumen", zegt ze. "Nederland speelt al jaren een enorme voortrekkersrol op dit gebied en durft zich als een van de weinige landen hierover uit te spreken.""Het feit dat minister Ploumen dat nu weer doet en dat ze zoveel support heeft gekregen is zeer goed om te zien. Ik hoop dat er vandaag veel goeds uitkomt."BuitenlandDeel artikel: