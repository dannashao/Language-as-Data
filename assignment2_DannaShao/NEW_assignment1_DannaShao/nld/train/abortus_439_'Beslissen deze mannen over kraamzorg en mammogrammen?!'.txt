Opnieuw is er kritiek op het gebrek aan diversiteit in het Witte Huis. Op een foto die vice-president Mike Pence twitterde, waren in een groep van 26 deelnemers alleen maar blanke mannen te zien.Vice President Mike Pence Archived@VP45Appreciated joining @POTUS for meeting with the Freedom Caucus again today. This is it. #PassTheBill https://t.co/XG6lQIy5a619:2123 maart 2017Pence deelde de foto om te tonen dat er hard gewerkt wordt aan de vervanging van Obamacare. President Trump eist dat het Huis van Afgevaardigden daar vandaag mee instemt, hoewel enkele partijgenoten dreigen zijn voorstel te torpederen.Op Twitter werd er al snel kritiek geuit op de foto. Pence bespreekt namelijk ook de versobering van verzekeringen voor kraamzorg, voorbehoedsmiddelen en borstkankerscreening. Op internet wordt er gegrapt dat de groep best divers is, als je naar de verschillende kleuren das kijkt en dat viagra waarschijnlijk vergoed zal blijven.CNN herinnert eraan dat van de 430 leden van het Huis slechts 20 procent vrouw is, bijna allemaal Democraten. Onder de 237 Republikeinen zijn maar 21 vrouwen.Het is niet de eerste keer dat de regering-Trump negatieve aandacht krijgt met zo'n fotomoment: de president tekende kort na zijn aantreden wetgeving over abortus in aanwezigheid van vijf mannen.Ook met die foto werd wereldwijd de draak gestoken. Zo tekende de Zweedse vice-premier LÃ¶vin een klimaatwet in aanwezigheid van alleen vrouwen. De foto was na een paar uur al duizenden keren gedeeld en geliket.BuitenlandDeel artikel: