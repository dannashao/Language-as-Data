Goedemorgen, vanochtend is er veel bewolking en hier en daar valt nog regen. In de middag trekt de meeste regen weg en schijnt soms de zon. Het waait eerst nog krachtig tot hard aan zee, kracht 6 of 7, maar de wind gaat geleidelijk afnemen. Het wordt vandaag 8 of 9 graden.'Nederland leverde VS info over connectie Trump-Rusland'Nederland heeft Amerika informatie geleverd over ontmoetingen die medewerkers van Donald Trump in Europa hadden met Russische functionarissen. Dat schrijft The New York Times op basis van drie anonieme bronnen.Medewerkers van president Obama gebruikten die informatie onder meer om de Russische pogingen om de Amerikaanse verkiezingen te ondermijnen aan te tonen en bewijzen te bewaren. Het Amerikaanse Huis van Afgevaardigden heeft besloten een onderzoek in te stellen naar de mogelijk rol van de Russen bij de verkiezingen van november.Minister Sessions van Justitie is ook door banden met Rusland in opspraak gekomen. Hij heeft tegen de senaatscommissie niet verteld dat hij voor de verkiezingen twee keer heeft gesproken met de Russische ambassadeur. De Democraten willen nu dat Sessions, die toch al met een heel kleine meerderheid was gekozen, opstapt.Blunderende Oscars-accountants afgeserveerd door AcademyDe blunderende accountants die verantwoordelijk waren voor de verwarring bij de Oscar-uitreiking worden niet meer ingehuurd. Een van hen gaf de verkeerde enveloppe, waardoor in eerste instantie La la land de Oscar voor beste film kreeg. Na enkele minuten werd de fout hersteld en ging de prijs naar de echte winnaar Moonlight.Kort na de uitreiking bleek dat de bewuste accountant waarschijnlijk zo druk was geweest met twitteren dat hij een verkeerde enveloppe had gegeven. De organisatie van de Oscaruitreiking is daar in elk geval van overtuigd.Maleisië voert visumplicht in voor Noord-KoreanenNoord-Koreanen die naar Maleisië willen, moeten vanaf maandag een visum aanvragen, meldt het Maleisische staatspersbureau. De beslissing zou te maken hebben met de nationale veiligheid.Twee weken geleden werd Kim Jong-nam, de halfbroer van de Noord-Koreaanse leider Kim Jong-un, vermoord op het vliegveld van Kuala Lumpur. Twee vrouwen vielen hem aan met zenuwgas.Gemeenten en klachten over de zorg: te vaak van kastje naar de muurVeel gemeenten gaan slecht om met burgers die klagen over zorg, jeugdhulp en begeleiding naar werk. Dat stelt de Nationale Ombudsman na onderzoek. Burgers weten vaak niet waar ze terecht kunnen met hun probleem, of worden van het kastje naar de muur gestuurd.In andere gevallen wordt de privacy geschonden en klagende burgers worden niet altijd fatsoenlijk behandeld. Gemeenten moeten weer met burgers om tafel, zegt de Ombudsman.Terreurfamilie opgepakt in FrankrijkIn een voorstad van Parijs zijn vier terreurverdachten opgepakt. Volgens de politie in Frankrijk wilden zij een aanslag plegen. De vier zijn familie van elkaar. De inlichtingendiensten hielden hen al langer in de gaten, omdat zij waren geradicaliseerd.Baker leidt Vitesse naar bekerfinaleVitesse heeft zich als eerste club geplaatst voor de finale van de KNVB-beker. In Rotterdam won de ploeg van trainer Henk Fraser met 2-1 van Sparta. Baker zette Vitesse met twee doelpunten op voorsprong, een kwartier voor tijd werd het nog spannend toen Kashia in eigen doel scoorde, maar daar bleef het bij. Vitesse speelt in de finale tegen de winnaar van de andere halve finale morgen tussen AZ en Cambuur.Minister Liliane Ploumen doet in Brussel vandaag mee aan een 'Gezinsplanningconferentie'. Het draait daar om organisaties die vrouwen voorlichting geven over abortus. Minister Ploumen nam het initiatief voor de conferentie, nadat president Trump bekend had gemaakt dat hij de fondsen voor die organisaties wereldwijd in zou trekken.In Frankrijk presenteert presidentskandidaat Emmanuel Macron zijn verkiezingsprogramma. Macron, oud-minister van Economische Zaken, richtte vorig jaar de politieke partij En marche! op. De kandidaat van Front National, Marine le Pen, geeft een persconferentie over economische onderwerpen. Ze hoort vandaag ook of het Europees Parlement haar parlementaire immuniteit opheft voor een onderzoek naar omstreden tweets met beelden van IS-geweld.In Noord-Ierland zijn verkiezingen voor de Northern Ireland Assembly.  De verkiezingen zullen voor een deel in het teken van brexit staan.In Frankrijk wordt de aankomst verwacht van zeiler Pieter Heerema na een non-stop solo-zeilrace rond de wereld.En al het nieuws rond de verkiezingscampagne in Nederland - met volle agenda's voor de lijsttrekkers - is vandaag uiteraard weer te volgen in ons campagneblog.Fijne dag!BinnenlandDeel artikel: