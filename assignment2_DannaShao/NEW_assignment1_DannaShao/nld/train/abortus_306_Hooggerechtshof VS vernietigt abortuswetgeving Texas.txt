De aangescherpte regelgeving voor abortusklinieken in de staat Texas is in strijd met de Amerikaanse grondwet. Het hooggerechtshof heeft dat bepaald in de belangrijkste abortuszaak in tientallen jaren. De uitspraak geldt als een overwinning voor de voorstanders van het recht op abortus, in de Verenigde Staten een fel omstreden kwestie.Texaanse abortusklinieken die de wet te streng vinden hadden de zaak aangespannen. Volgens hen is het effect ervan dat het voor vrouwen veel moeilijker is om een abortus te ondergaan. De abortusklinieken moeten bijvoorbeeld voldoen aan allerlei regels die alleen voor ziekenhuizen gelden, waardoor ze op hoge kosten worden gejaagd. En artsen moeten een bevoegdheid hebben om patiÃ«nten te laten opnemen in ziekenhuizen. Het is heel lastig om die bevoegdheid te krijgen.Wouter Zwart NOS@WouterZwartAls Texaanse wet niet was afgekeurd door het Hooggerechtshof, dan zouden veel conservatieve staten volgen en klinieken dwingen te sluiten.16:2027 juni 2016Het hooggerechtshof is het ermee eens dat de regels per saldo de keuzevrijheid van vrouwen beperken en stelt ook dat vrouwen helemaal geen medisch belang hebben bij die regels. Vrouwen hebben op basis van de grondwet het recht om abortus te laten plegen, en dat recht wordt door de strenge wet in Texas ernstig belemmerd, schrijven de rechters. Vijf van hen stemden tegen de wet, drie rechters waren ervoor. In het hooggerechtshof is sinds het overlijden van de conservatieve rechter Scalia een vacature; Scalia was een fervent tegenstander van abortus.Het oordeel van het hooggerechtshof heeft ook gevolgen buiten Texas: conservatieve staten die net zo'n strenge wetgeving wilden doorvoeren, moeten daar nu van afzien.BuitenlandDeel artikel: