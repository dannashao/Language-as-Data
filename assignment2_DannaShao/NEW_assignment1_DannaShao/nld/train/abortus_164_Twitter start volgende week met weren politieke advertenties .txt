Twitter gaat advertenties verbieden waarin gevraagd wordt om campagnebijdragen of stemmen of die een politieke inhoud hebben. Ook advertenties van politici of politieke partijen die niet direct over politiek gaan worden geweerd. Vanaf 22 november gaat Twitter de nieuwe richtlijnen toepassen.Het sociale medium gaf eind oktober al aan dat politieke advertenties verboden zouden worden, maar gaf toen nog geen definitie van wat daar allemaal onder valt.Twitter-topman Jack Dorsey zei eerder dat zijn bedrijf heeft overwogen om alleen advertenties van kandidaten voor de Amerikaanse presidentsverkiezingen van 2020 te weren. Maar dat was volgens hem geen eerlijke maatregel, daarom worden nu alle politieke advertenties van Twitter geweerd.Advertenties over maatschappelijke thema's als klimaatverandering, wapenbeleid en abortus blijven wel toegestaan. Maar adverteerders kunnen hun boodschap niet meer specifiek richten op gebruikers in een bepaald postcodegebied of gebruikmaken van politieke categorieÃ«n als 'conservatief' of 'liberaal'.Nieuwsorganisaties zijn vrijgesteld van de maatregel, zodat zij nog wel artikelen over politiek onder de aandacht kunnen brengen.Het beleid van Twitter is bijna tegenovergesteld aan dat van Facebook. Dat sociale netwerk staat politieke advertenties nog steeds toe, ook als ze onjuiste informatie bevatten. Facebook zegt politici een 'gelijk speelveld' te willen bieden en niet in te grijpen in hun communicatie, wat ze ook zeggen.Critici vragen zich af of Twitter het nieuwe beleid wel kan uitvoeren. Het bedrijf zou eerder te weinig hebben gedaan om haatzaaiende uitspraken en ander misbruik van het platform te verwijderen. Twitter erkent dat het fouten zal maken, maar zegt dat het beter is om nu te beginnen dan te wachten tot het systeem perfect werkt.EconomieTechDeel artikel: