Jet MokRedacteur BuitenlandJet MokRedacteur BuitenlandDe winter is in aantocht in Pennsylvania. De meeste bomen zijn hun blaadjes kwijt, de kou hangt in de lucht. Het landschap is licht glooiend, en achter elke heuvel verschijnen nieuwe maissilo's. Lancaster County is een agrarisch gebied en op de kleine landweggetjes rijden vooral pick-up trucks en trekkers. Maar zo nu en dan ratelt er ineens een koetsje voorbij, voortgetrokken door een paard.Dit is Amishland. In dit gebied leven zo'n 30.000 mensen zonder elektriciteit, zonder sociale media en zonder behoefte aan vooruitgang. De erven worden afgescheiden met witte hekjes, boeren hebben strooien hoeden op en hooien het land achter een hooiwagen met 1 pk. De was hangt op lange lijnen te drogen. Alle zwarte broeken van de mannen bij elkaar, de kleurige jurken van de vrouwen ernaast.Deze week reist verslaggever Jet Mok door de Verenigde Staten. Van de Trump Tower in New York naar het Witte Huis in Washington, langs de plekken waar de nieuwe president veel stemmen heeft gewonnen.Bij de verkiezingen stemde zo'n 13 procent van deze groep. Dat is misschien niet veel, maar 99 procent van hen stemt Republikeins. En bij deze verkiezingen waren de marges zo klein dat elke stem telde. Dus ook die van een kleine gemeenschap die eigenlijk niet mee wil doen aan de moderne samenleving.En dat realiseerde Ben King zich ook. De 28-jarige bouwvakker heeft zijn eigen bedrijf en groeide op in een Amish-gezin, als oudste van elf kinderen. Ondanks dat hij zich drie jaar geleden terugtrok uit de kerk, heeft hij nog veel contact met zijn familie."Als het over de verkiezingen gaat, wordt bij ons gezegd: we hoeven niet te stemmen, wij bidden voor de overheid." King schudt z'n hoofd en haalt er een passage uit de bijbel bij: "Geloof vereist actie. Dus waarom niet bidden én stemmen?"En met die boodschap trok hij zijn gemeenschap in.Samen met een aantal andere vrijwilligers richtte hij AmishPAC op, een organisatie die Amish naar de stembus wilde krijgen. "Je kunt ze niet benaderen via Facebook, want dat hebben ze niet. Ook hebben ze geen televisie, dus aan reclames heb je niks."Hij en enkele tientallen vrijwilligers klopten op zo'n beetje élke Amish-deur in Lancaster County. Ze spraken met kerkleiders en met gelovigen. Ze plaatsten advertenties in de lokale krant en regelden enorme billboards langs de kant van de weg. "We weten dat Amish Republikeins stemmen. Dus moesten we ze naar de stembus krijgen."John is zo iemand die de adverteerders wilden bereiken. De vijftiger stemde maar één keer eerder in zijn leven. Dat was in 2000, op George W. Bush. Hij heeft een lange grijze baard, een strooien hoed op en zwarte kleding aan. In het dagelijks leven rijdt hij toeristen rond in koetsjes in het plaatsje Bird-in-Hand. Hij heeft geen televisie thuis en geen internet. Maar hij leest de krant. En dus weet hij dat Trump tegen abortus is, en Hillary Clinton 'crooked'.Voor we vertrokken, beloofde hij een ritje langs Amish-boerderijen en zelfs een koekje uit een authentieke Amish-keuken. Wij rijden eerst een stukje over een doorgaande weg, waar vrachtwagens voorbij de kleine koets razen. Maar al snel zet hij het knipperlicht aan en slaan we linksaf, een landweg op.audiofragment´Amish stemmen voor 99 procent Republikeins´Hij wijst een boerderij aan waar een Amish-gezin woont - de was hangt er kleurig bij. Ze houden kippen en hebben een appelboomgaard - tot zijn vreugde is het woord appelboom hetzelfde in zijn taal als in het Nederlands.Dan wordt hij weer serieus. "De overheid legt ons allerlei dingen op. Onze koetsen moeten bijvoorbeeld een knipperlicht hebben. En onze kinderen kunnen nauwelijks nog een eigen boerenbedrijf beginnen door alle regels. De Democraten maken het ons heel moeilijk. Dit land gaat de verkeerde kant op."Met paard en wagen was het een hele rit, maar met de pick-up-truck waren we er zo.Op verkiezingsdag werd hij opgehaald door zijn zoon, die een paar jaar geleden de kerk verliet en een auto heeft. "Met paard en wagen zou het een hele rit geweest zijn, maar met de pick-up-truck waren we er zo." Het was druk op het stembureau. In de rij zag hij een paar andere Amish staan.Of zijn stem, of zelfs die van zijn gemeenschap, uiteindelijk het verschil heeft gemaakt? Hij denkt van niet. "Maar ik vond het belangrijk om te gaan stemmen. Thuisblijven was geen optie."BuitenlandDeel artikel: