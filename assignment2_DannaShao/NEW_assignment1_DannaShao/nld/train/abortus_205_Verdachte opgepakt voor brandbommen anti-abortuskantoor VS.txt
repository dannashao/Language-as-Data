Op de luchthaven van Boston is een man opgepakt die vorig jaar brand stichtte in het kantoor van een Amerikaanse anti-abortusorganisatie. Het incident kreeg toen veel aandacht, omdat kort daarvoor een concept-besluit van het Hooggerechtshof was uitgelekt waarin stond dat het federale recht op abortus zou worden ingetrokken.De verdachte is een man van 29. Hij zou op 6 mei vorig jaar twee brandbommen hebben gegooid naar het gebouw in Madison in de staat Wisconsin. Een daarvan vatte vlam en leidde tot een brand. Ook werd op de muur van het gebouw gespoten: "Als abortus niet veilig is, dan zijn jullie het ook niet".De zoektocht naar de dader kwam in januari in een stroomversnelling. Een protestleus die bij een demonstratie tegen politiegeweld op een muur was gespoten had gelijkenissen met die bij het anti-abortuskantoor. De personen op de beelden werden sindsdien gevolgd. Toen een van hen laatst een restje van zijn burrito weggooide, heeft aan agent die uit de prullenbak gehaald en dna afgenomen. Dat kwam overeen met dna dat op de plek van de aanslag was gevonden.BuitenlandDeel artikel: