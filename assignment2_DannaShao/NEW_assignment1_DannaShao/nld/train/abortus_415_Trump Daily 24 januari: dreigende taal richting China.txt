Arjen van der HorstCorrespondent in de Verenigde StatenArjen van der HorstCorrespondent in de Verenigde StatenGoedemorgen,Trumps eerste werkdag zit erop en hij ging meteen aan de slag met een aantal presidentiële decreten. Zijn belangrijkste beslissing: de beëindiging van het handelsverdrag TPP. Verder in de Trump Daily: een abortusbesluit, een ambtenarenstop en dreigende taal richting China.De Trump Daily verschijnt nu ook als digitale nieuwsbrief waarop je je kunt abonneren. Dat kun je  via deze link doen. Elke doordeweekse dag om 06.00 uur krijg je dan de Trump Daily in je mailbox.Greetz,Arjen- De Senaat heeft ingestemd met de benoeming van Mike Pompeo als de nieuwe directeur van de CIA. Het was geen overweldigende meerderheid zoals bij minister Mattis van Defensie. Een Republikeinse senator en 32 Democraten stemden tegen.- President Trump heeft later vandaag een ontbijt met de bazen van de drie grote autoproducenten in de VS: General Motors, Ford en Fiat Chrysler. De president had de automakers eerder gedreigd met hoge importtarieven als ze hun productie zouden verplaatsen naar lageloonlanden als Mexico. Trump en de drie bestuursvoorzitters praten over ideeën hoe ze zoveel mogelijk banen in Amerika kunnen behouden.- Trump is nu al vier dagen president, maar je krijgt soms de indruk dat zijn verkiezingscampagne nog niet voorbij is (en zal gaan). Tijdens een ontmoeting met leiders van het Congres beweerde hij (opnieuw) dat er tussen de drie miljoen en vijf miljoen frauduleuze stemmen zijn uitgebracht.- Clinton had drie miljoen stemmen meer dan Trump, maar volgens de president heeft hij eigenlijk de ‘popular vote’ gewonnen, als je de illegale stemmen niet meetelt. Wederom gaf hij geen bewijs voor zijn claim. Het is niet de eerste keer dat hij dit beweert.Donald J. Trump@realDonaldTrumpIn addition to winning the Electoral College in a landslide, I won the popular vote if you deduct the millions of people who voted illegally21:3027 november 2016- Sean Spicer hield gisteravond zijn eerste echte persbriefing als Witte-Huiswoordvoerder. Afgelopen zaterdag opende Spicer nog de frontale aanval op de media voor hun berichtgeving over de inauguratie. Maar nu was de toon radicaal anders. Spicer was beheerst, zakelijk en maakte af en toe een grapje. Opvallend genoeg waren de aanwezige journalisten ook vrij ingetogen (dare I say: tam).- Spicers opvallendste uitspraak ging over de South China Sea, waar China een aantal kunstmatige eilanden heeft gebouwd. Spicer: "Als die eilanden in feite in internationale wateren liggen en niet van China zijn, dan gaan we ervoor zorgen dat we internationale gebieden verdedigen tegen de overname door een land."- Maandag was ook Trumps eerste echte werkdag en hij nam meteen een aantal belangrijke besluiten. Hij haalde een streep door TPP, het handelsverdrag met landen rond de Stille Oceaan. Hij geeft geen financiële hulp meer aan organisaties die in het buitenland abortus bespreken met vrouwen. En Trump ondertekende een decreet waarmee hij een ‘hiring freeze’ afkondigde voor alle federale instanties.- En dan nog een leestip. Honderdduizenden vrouwen demonstreerden afgelopen weekend in Washington en andere Amerikaanse steden. En wat nu? Die vraag stellen verschillende activisten zich in dit stuk en dit stuk. Demonstreren is niet genoeg, is hun overtuiging. Opvallend genoeg vinden ze een voorbeeld in de conservatieve Tea Party-beweging.NOS-correspondent Arjen van der Horst houdt je in de eerste maanden van het presidentschap van Donald Trump via een nieuwsbrief op de hoogte van het nieuws uit Washington. Abonneer je hier.BuitenlandDeel artikel: