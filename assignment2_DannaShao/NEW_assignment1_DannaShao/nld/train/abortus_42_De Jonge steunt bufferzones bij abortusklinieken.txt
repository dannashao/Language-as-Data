Minister De Jonge steunt gemeenten die vrouwen met een bufferzone willen beschermen tegen demonstranten bij abortusklinieken. Klinieken krijgen met enige regelmaat klachten van vrouwen die vinden dat ze door anti-abortusbetogers agressief worden bejegend.Demonstranten spreken vrouwen aan en dragen bijvoorbeeld posters met een ongeboren kind op hun buik. Het Humanistisch Verbond zei onlangs dat bijna alle abortusklinieken hiermee te maken hebben.De Jonge herkent dat demonstranten zich geregeld "intimiderend en met kwalijke teksten uiten" tegen vrouwen die voor een abortus komen. Hij vindt dat demonstranten "natuurlijk" kritisch mogen zijn op abortus, maar hij riep hen op een "beetje inlevend te zijn tegenover vrouwen die misschien wel de moeilijkste dag van hun leven hebben".Maar het recht op demonstratie mag niet leiden tot intimidatie, zegt hij:Ook Kiki, een vrouw die zelf jaren geleden een abortus liet doen, noemt het gedrag van de demonstranten respectloos. "Toevallig werd ik een paar weken geleden door ze aangesproken, toen ik een flyer kwam langsbrengen voor een gespreksgroep", zei ze deze week tegen Nieuws en Co. "Zelfs jaren nadat ik zelf een abortus had gehad was dit een ontwrichtende ervaring.""Een abortus is een heel moeilijke beslissing", vervolgt Kiki. "Vrouwen komen met pijn in hun maag naar de kliniek. Het lijkt me heel naar en moeilijk om te worden aangesproken."Anti-abortusclub Stichting Schreeuw om Leven, die gemiddeld zestien keer per maand zogenoemde wakers langs klinieken stuurt om vrouwen van hun keuze af te praten, herkent zich niet in de kritiek. Woordvoerder Chris Develing zei in Nieuws en Co dat de wakers proberen "een fijn gesprek te voeren waarin vrouwen hun probleem kunnen duidelijk maken".Schreeuw om Leven zet bij de overtuigingspogingen geen posters, maar folders in. Op de website van de stichting zijn plastic modellen te bestellen van ongeboren kindjes van 10 weken oud en goudkleurige speldjes in de vorm van voetjes, beide op ware grootte.Een keer per maand slaagt de stichting er naar eigen zeggen in een abortus af te wenden. Vrouwen die daarvoor kiezen kunnen financiÃ«le steun krijgen van de stichting. Develing meent dat vrouwen vaak onder druk zijn gezet door partners of familie en vindt dat zijn stichting hen juist steunt.Maar hulp bieden is niet aan demonstranten, zei het Humanistisch Verbond in dezelfde radio-uitzending. "Artsen zijn ervoor om te signaleren of iemand een vrije beslissing heeft genomen. Laat het aan de arts en ga er niet buiten staan als stalker."De burgemeester van Roermond bepaalde onlangs dat de demonstranten op "gepaste afstand" van een kliniek moeten blijven en kreeg daarvoor groen licht van de rechter.De Jonge vindt dat deze aanpak navolging verdient. Volgens hem wordt zo zowel rekening gehouden met het recht van tegenstanders om te betogen als met het recht van vrouwen om ongehinderd toegang te krijgen tot een kliniek.De Jonge benadrukt dat de burgemeester beslist onder welke voorwaarden een betoging kan worden gehouden. Hij praat zelf ook met gemeenten en klinieken over de kwestie.PolitiekDeel artikel: