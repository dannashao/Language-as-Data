Goedemorgen! De Eerste Kamer debatteert over een nieuw donorregistratiesysteem. En de Amerikaanse president Trump houdt de jaarlijkse State of the Union.Vanochtend is er in sommige gebieden kans op vorst aan de grond. Later op de dag warmt het op naar zo'n 7 tot 8 graden. Het blijft droog en op veel plekken in Nederland is het bewolkt.Ga je vandaag op pad? Dit is het overzicht van de files en wegwerkzaamheden en de situatie op het spoor.• In de Eerste Kamer wordt het wetsvoorstel van D66'er Pia Dijkstra besproken voor een nieuw donorregistratiesysteem. Als het voorstel erdoorheen komt, wordt er voortaan van uitgegaan dat mensen er geen bezwaar tegen hebben donor te zijn.• Trump houdt de jaarlijkse toespraak van de president voor het Congres: de State of the Union. In de speech gaat het vooral over zijn handels- en immigratiebeleid. Enkele Democraten hebben al gezegd dat ze de toespraak niet zullen bijwonen.• Het Catalaanse parlement stemt over een nieuwe benoeming van Carles Puigdemont als regiopresident. Het Spaanse gerechtshof heeft geoordeeld dat Puigdemont daarbij in persoon aanwezig moet zijn, maar als hij terugkeert naar Spanje wordt hij waarschijnlijk gearresteerd.• En FC Twente speelt in de eerste kwartfinale van de KNVB-beker tegen SC Cambuur. Morgen en overmorgen zijn de andere kwartfinales.De Amsterdamse dominee Nico ter Linden is overleden. De 81-jarige Ter Linden overleed afgelopen weekend. Hij was vanaf de jaren 70 bijna twintig jaar de voorganger van de protestantse Westerkerk in Amsterdam.• De ontvoerde peuter Insiya moet terug naar Nederland. Een rechtbank in India heeft bepaald dat het 3-jarige meisje voor 27 maart aan haar moeder moet worden overgedragen. Dat schrijft de Telegraaf. Insiya werd in september 2016 ontvoerd en is bij haar vader in India.• Kledingwinkels en schoenenzaken hebben vorig jaar goede zaken gedaan. Modezaken boekten een gemiddelde omzetstijging van bijna 5 procent. Vooral de herenkleding en schoenenwinkels deden het boven verwachting goed.• Ieren mogen eind mei stemmen over het versoepelen van de abortuswetgeving. De wetgeving daar is de strengste in Europa. Abortus mag er alleen als het leven van de moeder in gevaar is.• De laatste overlevende van de gevangenisopstand in vernietigingskamp Sobibor is  overleden. Deze Oekraïner, Arkadi Waispapir, was 96 jaar. In 1943 werd hij naar Sobibor gedeporteerd, nadat hij door de Duitsers gevangen was genomen.De langverwachte droom van voetbalicoon David Beckham is verwezenlijkt. De voormalige middenvelder van onder meer Manchester United, Real Madrid en het Engelse elftal is eigenaar geworden van een voetbalclub in Miami, zo heeft hij onder grote belangstelling bekendgemaakt.Beckham neemt onder de noemer 'Beckham Miami United' het beheer van de profclub op zich. Hoe de club gaat heten, wat de clubkleuren zijn en hoe het logo eruitziet, zal de komende maanden duidelijk worden. De Brit heeft beloofd dat hierbij naar de fans wordt geluisterd.Fijne dag!BinnenlandDeel artikel: