Het Amerikaanse Hooggerechtshof staat op het punt om het landelijk recht op abortus af te schaffen. Het hof wil daartoe twee eerdere uitspraken die dat recht regelen vernietigen. Dat meldt de Amerikaanse nieuwssite Politico op basis van een uitgelekt document, dat door de site online is gezet.Een eerste voorstel kreeg volgens Politico een meerderheid van de stemmen. In dat voorstel bekritiseert rechter Samuel Alito de uitspraak in de geruchtmakende zaak Roe vs. Wade uit 1973, waarin het recht op abortus in de VS is vastgelegd. De uitspraak werd in 1992 bekrachtigd in een andere zaak, Planned Parenthood vs. Casey.Vrijwel direct na het nieuws verzamelden voor- en tegenstanders van abortus zich bij het Hooggerechtshof:"Roe was vanaf het begin af aan afschuwelijk verkeerd", schrijft de rechter in een stuk dat is gedateerd op 10 februari. "Het is tijd om de grondwet in acht te nemen en de abortuskwestie terug te geven aan de volksvertegenwoordigers." Vier andere door Republikeinen benoemde rechters stemmen daarmee in, aldus de nieuwssite.Een definitief besluit van het hof, dat verder bestaat uit drie liberale rechters en een conservatieve voorzitter, wordt binnen twee maanden verwacht."Als het Hooggerechtshof inderdaad in meerderheid voor afschaffing van het recht op abortus is, is dat een historisch moment over een thema dat je gerust een van de meest explosieve in de Amerikaanse politiek mag noemen.Het recht op abortus is het belangrijkste slagveld in de cultuuroorlog die eigenlijk altijd woedt in Amerika. De Democraten zullen furieus zijn dat dit in 2022 nog kan: een vrouw het recht ontnemen om beslissingen te nemen over haar eigen lichaam. Voor conservatieven zou dit een zeer grote overwinning zijn die weinigen nog hadden verwacht op dit moment.Abortus moet worden begrensd, daarover is iedereen het eigenlijk wel eens. Maar waar leg je die grens, hoe voer je dat uit, bij wie ligt het recht om die grens te leggen? Dat is voor alle partijen een hele principiÃ«le, emotionele keuze. Dus dit zal na vandaag ook een zeer politiek gevecht worden."De rechters behandelen de abortuswetgeving vanwege een zaak van de staat Mississippi. Die wil sinds 2018 abortus na vijftien weken zwangerschap verbieden, maar verloor een rechtszaak van een abortuskliniek. Ook later verloor de staat een zaak. Begin december kwam de zaak bij het Hooggerechtshof terecht. Mississippi wil dat de uitspraken uit 1973 en 1992 worden vernietigd.Als dat ook echt gebeurt, dan zou dat betekenen dat de abortuswetgeving in de VS weer in handen komt van de staten. Die kunnen dan bepalen hoe de abortuswetgeving eruitziet. Op dit moment mogen staten abortus wel reguleren, zolang het voor vrouwen niet te moeilijk wordt abortus te verkrijgen.Mocht het hof inderdaad besluiten de bestaande abortusuitspraken te vernietigen, dan zal naar verwachting de helft van de Amerikaanse staten een abortusverbod invoeren, aldus Politico. Het gaat vooral om staten in het zuiden en Midden-Westen van de Verenigde Staten.Andere staten hebben daarentegen juist ruimhartige abortuswetgeving. De gouverneur van New York zegt in reactie op de publicatie van Politico "het recht op abortus altijd te garanderen".Het Hooggerechtshof wil niet reageren op de berichtgeving van Politico, melden internationale persbureaus.BuitenlandDeel artikel: