Het lijkt soms of er alleen maar Democraten en Republikeinen meedoen met de Amerikaanse presidentsverkiezingen, maar dat is niet zo. Er zijn nog honderden kandidaten. Van hen doen de Green Party - met kandidaat Jill Stein - en de Libertarians - met Gary Johnson - het het beste in de peilingen. Die laatste doet zelfs in alle districten mee.Libertarians, of Libertijnen, zijn in het algemeen voor een klassiek-liberale politiek: ze willen marktwerking op alle gebieden en een zo klein mogelijke overheid. Kandidaat Johnson wil minder belastingen, geen verplichte sociale voorzieningen, maar ook legalisering van drugs en abortus.En hoewel de kansen van Johnson heel klein zijn, geeft zijn Libertijnse campagneteam nog niet op. In Florida proberen ze vandaag nog mensen zo ver te krijgen op presidentskandidaat Gary Johnson te stemmen.Libertarian Party@LPNationalRemember that voting for the lesser evil won't fix anything. You can make a vote for something you believe in. #Election2016 https://t.co/ueN9cpnk0k16:327 november 2016Waarom? Er is nog een kleine kans, vertelt Libertijn Maria Alexandria Garcia. "Als geen van de twee kandidaten de benodigde 270 gedelegeerden haalt, dan ontstaat er een dead lock en gaat de beslissing naar het Huis van Afgevaardigden. Zij kunnen dan in theorie alsnog Johnson kiezen."Daarnaast: als de Libertijnen bij de verkiezingen 5 procent van de stemmen halen, dan krijgt de partij volgend jaar een miljoenensubsidie.En dan is er nog een laatste reden, vertelt campagnevoerder Pierre-Alexandre Crevaux. De Libertijnen geven hiermee de kiezers de mogelijkheid van een proteststem. "Voor als mensen niet op een van de twee grote kandidaten willen stemmen."NOS op 3BuitenlandDeel artikel: