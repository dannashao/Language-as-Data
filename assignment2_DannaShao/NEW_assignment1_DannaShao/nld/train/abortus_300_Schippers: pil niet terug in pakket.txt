Minister Schippers vindt niet dat de anticonceptiepil voor iedereen terug moet in het basispakket. Ze vindt de conclusie van artsen dat de pil ook voor iedereen boven de 21 jaar weer vergoed moet worden "voorbarig".Schippers reageert op een pleidooi van artsen van kenniscentrum Rutgers en het Nederlands Genootschap van Abortusartsen. Zij willen de vergoeding terug in het pakket nu blijkt dat het aantal afgebroken zwangerschappen voor het eerst sinds jaren iets is gestegen. De artsen zeggen dat in het Algemeen Dagblad.In 2015 werden volgens de cijfers van de Inspectie voor de Gezondheidszorg 30.803 zwangerschappen afgebroken, 442 meer dan het jaar ervoor."Het gaat om een heel lichte stijging van het aantal abortussen, terwijl we de afgelopen jaren juist een daling zagen", aldus de minister van Volksgezondheid. "Met dit soort onderwerpen moeten we als we conclusies trekken dat wel zorgvuldig doen".De anticonceptiepil wordt nu alleen vergoed voor vrouwen onder de 21 jaar.  De meeste zwangerschapsonderbrekingen waren bij vrouwen tussen de 25 en 30 jaar, voor wie de pil dus niet gratis is.  Hoe het komt dat vrouwen van die leeftijd het vaakst abortus laten plegen is niet duidelijk, zegt Ineke van der Vlugt van Rutgers ."We weten nu nog te weinig over de oorzaken. Eén daarvan zou kunnen zijn dat anticonceptie voor sommigen te duur is. Het zou zeker helpen als anticonceptie weer standaard wordt vergoed."Volgens een arts van het Nederlands Genootschap van Abortusartsen (NGvA) zien vrouwen ook op tegen de aanschaf van een spiraaltje. "Dat is een grote uitgave in één keer", aldus Annet Jansen van het genootschap.Schippers: " Als we nou kijken hoe het in het verleden is gegaan. Er is twee keer anticonceptie in en uit het pakket gegaan. We zagen daar geen enkele relatie met abortuscijfers. Dus ik zou hun conclusie nu niet willen trekken".BinnenlandPolitiekDeel artikel: