Een Britse baby van drie weken oud heeft in haar prille leven al drie zware operaties ondergaan. Vanellope Hope Wilkins werd geboren met haar hart buiten het lichaam. Een uur later lag ze al op de operatietafel. Maar nu, drie weken later, maakt ze het redelijk goed.Vanellope kwam in een ziekenhuis in Leicester ter wereld met ectopia cordis: een zeldzame aandoening waarbij het hart buiten de borstkas ligt. Vaak gaat er bij deze aandoening tijdens de zwangerschap al wat mis. Kinderen die er levend mee geboren worden, komen in veel gevallen later alsnog te overlijden door complicaties bij de zware operaties."Het was een schok toen de echo liet zien dat haar hart buiten haar lichaam zat", zegt moeder Naomi tegen de BBC. "En heel eng, want we wisten niet wat er zou gebeuren."Ondanks adviezen om het kind te aborteren, deden de ouders dat niet. Er waren namelijk geen afwijkingen gevonden in het dna van het meisje. "De overlevingskansen werden op nihil geschat", zegt vader Dean. "Niemand geloofde dat ze het zou halen. Behalve wij."Via een keizersnede kwam Vanellope uiteindelijk drie weken te vroeg ter wereld. Binnen een uur na de geboorte volgde al een operatie, waarbij haar hart in het lichaam werd geplaatst. Later volgden nog twee operaties. Tijdens de laatste werd het gat in haar borstkas gedicht met haar eigen huid, omdat ze geen borstbeen heeft. Allemaal succesvol.Ze is een echte vechter.Met de baby gaat het nu al een stuk beter. "Ze is een echte vechter", vinden haar ouders. En daar komt ook de naam Vanellope vandaan, naar het personage uit de Disney-film Wreck-It Ralph. Daar verandert Vanellope van een 'echte vechter' naar een prinses. "We vonden dat een gepaste naam", zegt Naomi. ​​Ook haar artsen zijn positief, maar toch zijn er risico's. Zo heeft het kind nog kans op infecties en moet de beademingsmachine nog worden afgekoppeld.Het is waarschijnlijk de eerste Britse baby die de bijzondere aandoening heeft overleefd. Wel zijn er in de Verenigde Staten gevallen bekend van baby's die met hun hart buiten het lichaam wisten te overleven.BuitenlandDeel artikel: