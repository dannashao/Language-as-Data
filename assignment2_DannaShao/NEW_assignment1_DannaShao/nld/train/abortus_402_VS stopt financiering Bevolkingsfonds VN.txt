De Verenigde Staten zijn definitief gestopt met de financiering van het Bevolkingsfonds van de VN (UNFPA). De maatregel was in januari al aangekondigd door president Trump. Het Bevolkingsfonds zet zich in voor gelijke kansen op een gezond leven.Volgens een memo van het ministerie van Buitenlandse Zaken heeft het Bevolkingsfonds connecties met de gezinsplanningscommissie in China. Deze commissie is verantwoordelijk voor de tweekinderenpolitiek in het land. Hiermee zou het fonds van de VN een programma steunen dat dwingt tot abortus en sterilisatie, zegt het ministerie.Het fonds weerspreekt de Amerikaanse aantijgingen en betreurt de beslissing om de financiering stop te zetten. Het fonds zegt in een verklaring dat het mensen juist wil stimuleren om hun eigen beslissingen te nemen, vrij van dwang of discriminatie.Het Bevolkingsfonds raakt nu 32,5 miljoen dollar van het budget kwijt. Het fonds krijgt ook geld van andere VN-lidstaten.President Trump kondigde direct na zijn aantreden aan dat hij wil stoppen met de financiering van organisaties die helpen bij gezinsplanning in arme landen. De Nederlandse minister Ploumen reageerde ontstemd. Ze wil nu een internationaal fonds oprichten voor veilige abortussen en voorbehoedsmiddelen. Haar plan wordt door zeventien landen gesteund.BuitenlandDeel artikel: