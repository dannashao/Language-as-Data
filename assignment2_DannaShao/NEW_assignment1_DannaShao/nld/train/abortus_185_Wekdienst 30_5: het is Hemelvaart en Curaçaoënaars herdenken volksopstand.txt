Goedemorgen! Vandaag staan inwoners van Curaçao stil bij de grote volksopstand van 30 mei 1969 en besteedt Dauwpop in Hellendoorn als eerste grote festival aandacht aan de campagne 'Ben je oké?', tegen ongewenst seksueel gedrag.audiofragmentWekdienst liever luisteren? Dat kan hier.Het is vandaag bewolkt en er trekt een gebied met regen over het land. Eind van de middag is mogelijk de zon nog even te zien. Het wordt 17 tot 20 graden.Hier vind je het overzicht van de werkzaamheden en files en de situatie op het spoor.In Israël is het niet gelukt om een nieuwe coalitie te vormen, wat betekent dat er nieuwe verkiezingen worden gehouden. Demissionair premier Netanyahu, die nog geen twee maanden geleden als winnaar uit de bus kwam bij de verkiezingen in april, had tot middernacht om een kabinet te smeden.Voor een meerderheid in het parlement had Netanyahu's Likudpartij zaken moeten doen met enkele kleine ultra-orthodoxe en uiterst rechtse partijen, maar dat is verzand in onenigheid over allerlei kwesties. De Israëliërs gaan waarschijnlijk in september weer naar de stembus.Uit een ziekenhuis in San Diego is, ruim vijf maanden na haar geboorte, de kleine Saybie ontslagen. De baby stond bekend als de kleinste te vroeg geboren baby, bij haar geboorte in december woog ze 245 gram.Saybie weegt nu, na vijf maanden ziekenhuis, twee kilo. Ze werd geboren na een zwangerschap van 23 weken en drie dagen. Dat was dus veel te vroeg en er eerder bestond weinig hoop dat ze dat zou overleven.Fijne Hemelvaartsdag!BinnenlandDeel artikel: