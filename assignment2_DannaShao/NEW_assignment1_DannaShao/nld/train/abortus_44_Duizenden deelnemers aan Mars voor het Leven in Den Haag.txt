In Den Haag is de Mars voor het Leven gehouden: een demonstratie van de Stichting Schreeuw om Leven tegen abortus en euthanasie. De mars is afgesloten met een stille tocht. De organisatie schat het aantal deelnemers op 10.000 tot 15.000. Het is de 25ste keer dat de mars wordt gehouden.Op het Malieveld is een 'tijdelijk monument' opgericht voor afgebroken zwangerschappen en mensen die hun leven hebben laten beÃ«indigen door euthanasie. Onder de sprekers waren SGP-leider Van der Staaij en ChristenUnie-voorman Segers.De deelnemers hadden roze en blauwe vlaggetjes bij zich. Die staan symbool voor de ongeveer 31.000 kinderen die volgens de organisatie "niet geboren mochten worden". Bij zo'n 4000 abortussen ging het om vrouwen uit het buitenland.In het regeerakkoord is afgesproken om het bestaande beleid op medisch-ethisch gebied grotendeels te handhaven om zowel de christelijke als de liberale partijen niet voor het hoofd te stoten. Er verandert voorlopig niets aan de abortuswet, geen inperking en geen verruiming. Er komt ook geen uitbreiding van de de euthanasiewet om hulp bij zelfdoding aan mensen die hun leven voltooid achten mogelijk te maken.Wetenschappers mogen geen embryo's kweken voor wetenschappelijk onderzoek. In het regeerakkoord staat wel een verruiming van de mogelijkheid om embryo's te selecteren bij zeer ernstige aandoeningen, zoals erfelijke borstkanker.Verder is afgesproken dat D66 het initiatief om iedereen orgaandonor te maken, behalve de mensen die daar actief bezwaar tegen maken, mag voorleggen aan de Eerste Kamer. Dat staat gepland in januari.BinnenlandDeel artikel: