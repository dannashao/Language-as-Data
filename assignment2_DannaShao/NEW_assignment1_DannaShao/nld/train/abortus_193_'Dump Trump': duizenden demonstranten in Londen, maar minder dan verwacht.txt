Fleur DamenBureau LondenFleur DamenBureau LondenOndanks de motregen staat Trafalgar Square in het centrum van Londen vanmiddag behoorlijk vol. Klimaatactivisten, anti-racismegroeperingen, lhbti-activisten en andere tegenstanders van de Amerikaanse president demonstreren er tegen Trump's staatsbezoek aan het Verenigd Koninkrijk.Ze roepen leuzen als "Trump is niet welkom", "dump Trump", "zeg nee tegen racisme", en hebben vlaggen, protestborden, en mondkapjes met de tekst "Trump is waardeloos".Sommigen kiezen voor een verkleedpartij: zo is er een Trump-imitator, inclusief beveiliging, die bekende speeches van Trump playbackt. Anderen verbeelden een verdrietige aardbol, als verwijzing naar de terugtrekking van de VS uit het klimaatakkoord van Parijs.De Stop Trump Coalitie, die het protest organiseert, wil laten zien dat ze Trump's "polariserende en haatdragende politiek en hebzucht verwerpt", en verwachtte zo'n 250.000 aanwezigen, hetzelfde aantal als tijdens protesten vorig jaar. In werkelijkheid zijn dat er duizenden. Ook enkele supporters van Trump waren aanwezig.Ondanks de serieuze boodschap van de demonstranten is de sfeer vooral ludiek, een enkel opstootje tussen voor- en tegenstanders daargelaten. Er zijn veel ouders met kinderen, en de grappen zijn niet van de lucht. Zo verwijzen demonstranten onder meer naar het onder Britten geliefde broodbeleg marmite, dat door veel buitenlanders als vies wordt gezien.Jon Sopel@jonsopelI think the American audience might struggle with this ⁦@realDonaldTrump⁩ protest banner #youeitherloveitoryouhateit https://t.co/v98XynCnB013:564 juni 2019Grote trekpleister op Trafalgar Square is de Dump Trump, een gouden toilet met een pop van president Trump die tweets verstuurt. Uit de microfoon van de pop komen bekende uitspraken van Trump: "jullie zijn fake news", "ik ben een zeer stabiel genie", en "heksenjacht". Het bijpassende wc-papier met een afbeelding van Trump vindt gretig aftrek.De demonstranten lopen van Trafalgar Square naar de ambtswoning van premier May in Downing Street. Daar kroop Larry, de kat van de ambtswoning, onder de gepantserde wagen van de Amerikaanse president.Jon Sopel@jonsopelBREAKING: anti-Trump demonstrators fail to stop ⁦@realDonaldTrump⁩ motorcade, but ⁦@Number10cat⁩ does. Lodges himself under wheel of #TheBeast #StateVisit https://t.co/PAb8pWxItS13:234 juni 2019Trump heeft duizend medewerkers meegenomen voor het bezoek, maar de politiekosten worden betaald door de Britten. In totaal bedragen die volgens Engelse media zo'n 45 miljoen euro. 10.000 politiemensen zijn op de been in Londen.Morgen zijn president Trump en premier May aanwezig bij herdenkingen van de D-day landingen 75 jaar geleden in Portsmouth. Daarna vliegt Trump naar Ierland, waar hij spreekt met de Ierse premier en overnacht in zijn eigen golfresort. In Portsmouth, Dublin en bij dat golfresort staan demonstraties gepland.Koning Willem-Alexander nodigde Trump onlangs uit voor de Tweede Wereldoorlog-herdenkingen in Terneuzen eind augustus, maar het lijkt erop dat Trump de uitnodiging afslaat.Trump's dochter Ivanka is morgen wel al in Nederland, waar zij spreekt op een ondernemersbijeenkomst in Den Haag. Ook daar wordt protest verwacht. Volgens de organisatoren van het protest is het "een gotspe" dat Ivanka Trump spreekt over women empowerment."Met dit protest willen we Ivanka Trump oproepen om onvoorwaardelijk op te komen voor vrouwen- en lhbt-rechten in haar eigen land, inclusief het recht op veilige en legale abortus", aldus organisatoren Julie Phillips en Sonia Sin, beiden van Amerikaans-Nederlandse afkomst.BuitenlandDeel artikel: