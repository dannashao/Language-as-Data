De Amerikaanse staat Alabama staat op het punt om nagenoeg alle abortussen te verbieden. De Senaat in de staat heeft een wet aangenomen die dat regelt. Het is de strengste abortuswet van de VS; zo wordt er geen uitzondering gemaakt voor vrouwen die zijn verkracht of het slachtoffer zijn van incest.Alleen als de gezondheid van een vrouw 'ernstig in gevaar' is, mag een arts een abortus uitvoeren. Op alle andere gevallen komen gevangenisstraffen van 10 tot 99 jaar te staan voor medici. Een vrouw die een abortus ondergaat is niet strafbaar.Op straat en in de senaat zijn veel tegengeluiden te horen:De gouverneur van de conservatieve staat moet de wet nog wel goedkeuren. Als ze dat doet wordt de strengste abortuswet van Amerika over zes maanden van kracht. Tot nu toe heeft Kay Ivey zich er nog niet over uitgelaten, maar ze staat bekend als tegenstander van abortus.De nieuwe wet is ongrondwettig volgens jurisprudentie van het Hooggerechtshof, maar de opstellers hopen op een ommekeer bij dit beladen onderwerp.Dit jaar zijn er al in meer dan tien Amerikaanse staten strengere abortuswetten ge√Øntroduceerd. In vier gevallen heeft de gouverneur ook een handtekening gezet onder de wet. In die wetten staat dat er geen abortus mag worden uitgevoerd als er een hartslag bij het embryo kan worden gemeten. Dat is over het algemeen na zes weken zwangerschap.Tegenstanders van de wet zeggen dat in veel gevallen vrouwen dan nog niet eens weten dat ze zwanger zijn.De anti-abortuswetten die op dit moment in Amerika worden aangenomen, zijn nog in strijd met de grondwet. Daarin staat dat een ongeboren vrucht tot drie maanden geen persoon is, en de keuze voor abortus een grondrecht van vrouwen is.Met de nieuwe regelgeving hopen de staten dat zaken via hoger beroep worden uitgevochten tot aan het Hooggerechtshof, in de hoop op een nieuwe fundamentele uitspraak over abortus. In 1973 werd wetgeving die abortus beperkte of verbood door het hof in strijd met de grondwet verklaard, dat gebeurde in de geruchtmakende zaak Roe versus Wade. Een alleenstaande vrouw uit Dallas, die Jane Roe werd genoemd, had de zaak aangespannen.Sinds de benoeming van twee conservatieve rechters in het Hooggerechtshof door president Trump denken tegenstanders van abortus een goede kans te maken om het arrest Roe versus Wade van tafel te vegen.Opmerkelijk genoeg veranderde Roe jaren later haar visie op het gebied van abortus. In de jaren 90 werd ze juist het boegbeeld van de zogenoemde pro-life-beweging.BuitenlandDeel artikel: