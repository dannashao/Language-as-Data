zaterdag 8 december 2018, 19:30Na een dag vol protesten proberen de hulpdiensten een balans op te maken. Een ziekenhuis in Parijs laat weten dat er vandaag zestig gewonden zijn binnengebracht naar aanleiding van de protesten. Niemand van hen belandde op de spoedeisende hulp. "De meeste mensen waren lichtgewond en konden snel weer het ziekenhuis verlaten", zegt een woordvoerder.Volgens de minister van Binnenlandse Zaken is de situatie in Parijs onder controle, maar zijn er nog wel enkele brandhaarden. "We hebben de escalatie van geweld stopgezet", zegt hij. Naar schatting waren er in de hoofdstad vandaag 8000 demonstranten op de been; er waren ongeveer net zoveel agenten naar Parijs afgereisd om de boel in toom te houden.Het √âlys√©e heeft ondertussen bevestigd dat president Macron begin volgende week een toespraak houdt op televisie. Hij zou vandaag zijn tekst in het paleis hebben voorbereid en kondigt aanstaande maandag naar verluidt maatregelen aan over koopkrachtverlichting en aanpassen van belastingen. Wat die zullen inhouden, en of het genoeg is voor de hesjes, is nog niet bekend.Hierbij sluiten we het liveblog. Al het nieuws over de gele hesjes kun je volgen in de reguliere berichtgeving.zaterdag 8 december 2018, 19:05In Bordeaux is aan het einde van de middag tot confrontaties gekomen tussen de politie en de demonstranten. In de Zuid-Franse stad waren zo'n 2000 mensen met gele hesjes op de been. Toen de politie de demonstranten uiteen wilde drijven werd de sfeer grimmiger. De politie greep in met traangas, maar demonstranten hadden zich daar met maskers en brillen tegen gewapend. Een demonstrant raakte zwaargewond. Ook in Bordeaux staken de demonstranten spullen in brand.Infos Fran√ßaises@InfosFrancaisesüöß Gilets Jaunes : barricade en feu dans le centre-ville de #Bordeaux, situation tendue (@annesaurat). #GiletsJaunes #8Decembre https://t.co/X75sXc2mM318:558 december 2018In verschillende steden in Frankrijk waren naast de zogenoemde "gelehesjesprotesten", die vooral gericht zijn tegen de hoge lasten voor burgers en tegen president Macron, ook wandeltochten voor het behoud van het klimaat. In Parijs deden naar schatting zo'n 2000 mensen mee aan de 'Mars voor het Klimaat', in Lyon sloten de gele hesjes zich bij de klimaatactivisten aan en kwamen ze samen tot een aantal van 7000 demonstranten.In Toulouse, Nantes en Marseille was de situatie vanmiddag onrustig en raakten demonstranten slaags met de politie. In Lille en Nantes waar ook honderden mensen demonstreerden, was het rustiger.zaterdag 8 december 2018, 18:49audiofragment"De politie heeft het nu beter in de hand"zaterdag 8 december 2018, 18:37Verslaggever Mattijs van de Wiel in het centrum van Parijs laat weten dat veel demonstranten in gele hesjes naar huis zijn teruggegaan. De Champs-√âlys√©es is inmiddels grotendeels leeg. Wel zijn er op andere plekken in de stad nog relschoppers en Van de Wiel laat weten dat de ongeregeldheden vorige week tot laat doorgingen.zaterdag 8 december 2018, 18:25De politie in Belgi√´ heeft vandaag meer dan 400 mensen in gele hesjes opgepakt. Ze gooiden in Brussel stenen en vuurwerk naar de politie en vernielden winkels. Ook sloten de demonstranten de snelweg richting Frankrijk korte tijd af. De ME greep in met traangas.zaterdag 8 december 2018, 18:04De Amerikaanse president Trump wil met de Franse demonstraties zijn gelijk bewijzen dat het milieu-akkoord uit Parijs niet goed uitpakt, en al helemaal niet voor de stad.Mensen willen geen grote hoeveelheden geld betalen om 'misschien' het milieu te beschermen, schrijft Trump in een tweet. Volgens de president klinkt het "We want Trump" op straten van Parijs. "Love France", besluit hij.Donald J. Trump@realDonaldTrumpThe Paris Agreement isn‚Äôt working out so well for Paris. Protests and riots all over France. People do not want to pay large sums of money, much to third world countries (that are questionably run), in order to maybe protect the environment. Chanting ‚ÄúWe Want Trump!‚Äù Love France.13:348 december 2018zaterdag 8 december 2018, 17:54De politiechef van de Italiaanse kustplaats Imperia dat gele hesjes de Franse grens met Itali√´ hebben geblokkeerd. Als gevolg daarvan staan er kilometerslange files beide kanten op. De politie zegt te proberen de ontstane situatie zo goed en zo beheerst mogelijk op te lossen.zaterdag 8 december 2018, 17:21De gelehesjesprotesten in Nederland staan in schril contrast met de chaotische taferelen die we in Parijs zien. Hier geen brandende auto's of felle gevechten met de politie. Ook de opkomst van gelehesjesdemonstranten is in Nederland veel lager. Naar schatting zijn er in het hele land 600 mensen in hesjes de straat op gegaan, van wie zo'n honderd in Den Haag.Ter vergelijking: even verderop op het Malieveld kwamen zo'n 12.000 mensen bijeen voor de jaarlijkse christelijke demonstratie 'Stille Mars voor het Leven', tegen abortus en euthanasie. Met de gele hesjes wilden ze niets te maken hebben. "Wij hebben bewust de mensen van onze organisatie groene hesjes gegeven om ons van die demonstratie te distanti√´ren", zegt een woordvoerder van de demonstranten tegen het ANP. "Onze boodschap is heel anders."Jan Hofstede@janhofstede22Indrukwekkende (levens)verhalen gehoord, rijke liederen gezongen. Hoe nodig blijft de stille #marsvoorhetleven! Puik georganiseerd door @SchreeuwomLeven https://t.co/AtnsP4hj5z15:518 december 2018zaterdag 8 december 2018, 16:57De Turkse president Erdogan heeft vanuit Turkije het optreden van de politie in Frankrijk veroordeeld. De Franse autoriteiten treden volgens hem onnodig gewelddadig op. "De mensen die onze politie beschuldigen van repressieve acties, moeten zien wat hun politie nu doet", zegt de Turkse president in een reactie.Erdogan zegt dat de huidige "chaotische taferelen" in Parijs, Brussel en andere Europese steden laten zien dat Europa faalt in het streven naar democratie, mensenrechten en vrijheid.zaterdag 8 december 2018, 16:45In heel Frankrijk werden tot nu toe 720 mensen opgepakt, van wie 536 in Parijs.zaterdag 8 december 2018, 16:22zaterdag 8 december 2018, 16:11Verslaggever Mattijs van de Wiel sprak een aantal demonstranten in Parijs en vroeg hen naar hun ervaringen.Het is veel minder gewelddadig dan vorige week, zeggen ze. "Raddraaiers worden veel sneller gearresteerd."Ze was al vroeg in Parijs. Ze heeft op allerlei manieren geprobeerd op de Champs-√âlys√©es te komen maar dat lukte niet. Nu wil ze weer naar huis maar ze wordt overal tegen gehouden door politiekordons."We zijn toch naar Parijs gekomen want we willen dat de president ons ziet." Over het geweld zeggen ze: "winkels slopen is niet goed maar de barricades op de straat zijn ok√©. Als niks anders meer werkt, dan krijg je dat. We proberen al drie weken ons punt te maken maar ze luisteren niet."Ze kijken op de plattegrond hoe ze bij het ministerie van Binnenlandse Zaken kunnen komen. Want daar is het crisiscentrum van de regering. "Ze moeten ons zien! We kunnen niet meer tegen al die belastingen. Het is vreedzaam vergeleken met vorige week."zaterdag 8 december 2018, 15:56Voor het tweede weekend op rij steken demonstranten spullen in de brand. Ook worden er in Parijs enkele geparkeerde auto's vernield of omgegooid. Vooralsnog lijken de demonstraties nog wel rustiger te verlopen dan vorige week. De politie heeft de situatie iets beter in de hand, klinkt het vanuit Parijs.zaterdag 8 december 2018, 15:48zaterdag 8 december 2018, 15:18Brandweermannen in het centrum van Parijs zijn druk met het blussen van een aantal in brand gestoken auto's. Verslaggever Mattijs van de Wiel zegt dat hij inderdaad hier en daar brandstichtingen ziet, maar meldt ook dat er geen massale plunderingen zijn zoals vorige week.De Champs-√âlys√©es blijft afgesloten. Ook het plein rondom de Arc de Triomphe is helemaal leeg en ontoegankelijk. "De politie jaagt op veel plekken mensen op, probeert ze uit elkaar te drijven met onder meer traangas", vertelt Van de Wiel.zaterdag 8 december 2018, 14:44De protesten in Amsterdam zijn alweer voorbij, de politie laat weten dat drie mensen zijn opgepakt. Wegens onder andere beledigen van de politie. Ook liepen mensen rond met een fakkel, vuurwerk en pakte de politie twee messen af.Verder zijn de protesten in Nederland op de meeste plekken rustig verlopen.Politie Eenheid Amsterdam@POL_AmsterdamDe politie heeft ten tijde van de demo Stopera - Dam, die overigens rustig is verlopen, drie personen aangehouden voor o.a. belediging, bezit fakkel, vuurwerk en twee messen #gelehesjesnl #gelehesjes #Amsterdam14:128 december 2018zaterdag 8 december 2018, 14:19In Parijs hebben gele hesjes houten platen verwijderd die winkel- en restaurantruiten moesten beschermen. De ruiten van onder meer een telefoonwinkel aan de Champs-√âlys√©es zijn gesneuveld.zaterdag 8 december 2018, 14:05In Brussel staan alle gele hesjes op een klein stukje, met van vier kanten veel ME's om ze heen, zegt correspondent Thomas Spekschoor. "Ze mogen er niet uit. De enige reden dat wij eruit konden komen, is dat we pers zijn", zegt hij over hem en de cameraman. Ook zij kregen traangas in hun ogen.zaterdag 8 december 2018, 14:22zaterdag 8 december 2018, 14:05Thomas Spekschoor@TBspekschoorBrusselse politie biedt geen enkele uitweg aan demonstranten, om vervolgens traangas te gebruiken. Zonder geweld van gele hesjes te vergoeilijken, maar je moet mensen die weg willen wel de mogelijkheid geven https://t.co/eXjNBbE0pE13:518 december 2018zaterdag 8 december 2018, 13:47In Parijs zijn 8000 demonstranten op de been, in heel Frankrijk 31.000, meldt het ministerie van Binnenlandse Zaken. Vorige week waren het er in totaal 36.000.Bij Porte Maillot in het Noord-Oosten van de hoofdstad blokkeren gele hesjes de ringweg.zaterdag 8 december 2018, 13:47zaterdag 8 december 2018, 13:15In Parijs is de Place de l'√âtoile, waar de Arc de Triomphe staat, afgesloten.zaterdag 8 december 2018, 13:05Bij de Amerikaanse ambassade in Brussel gooien gele hesjes met vuurwerk en stenen en dragen veel mensen skibrillen en duikbrillen, zegt correspondent Thomas Spekschoor. "De ME sluit ze van drie kanten in om ervoor te zorgen dat ze niet de stad in gaan." Spekschoor schat dat er zo'n 1000 gele hesjes zijn, ongeveer het dubbele van het aantal van vorige week.Een andere grote straat in Brussel is zo goed als leeggemaakt:zaterdag 8 december 2018, 13:05Thomas Spekschoor@TBspekschoorEn de Wetstraat is weer leeg. Dan heb je een groot deel van de stad wel plat https://t.co/LsQYiaNS9i12:388 december 2018zaterdag 8 december 2018, 12:49In Rotterdam lopen enkele honderden mensen over de Erasmusbrug. De sfeer is gemoedelijk, meldt RTV Rijnmond. Omstanders en politieagenten krijgen bloemen van de demonstranten. In dit artikel meer over de protesten in Nederland.zaterdag 8 december 2018, 12:49Ruud Bredewold@rabredewoldRotterdam vandaag.  #GeleHesjes #15miljoenmensen #zinghetmetbloemen #erasmusbrug https://t.co/YjAdGMR9rB12:108 december 2018zaterdag 8 december 2018, 12:45In Parijs zijn inmiddels 272 mensen gearresteerd, melden Franse media.Gele hesjes worden tegengehouden op de Avenue de la Grande Arm√©e, die bij de Arc de Triomphe uitkomt. De sfeer is daar gespannen, zegt verslaggever Mattijs van de Wiel. "Er zijn een paar schermutselingen, maar geen geweld. De politie heeft de boel tot nu toe onder controle."zaterdag 8 december 2018, 12:43zaterdag 8 december 2018, 12:14In Brussel heeft de politie zo'n 115 mensen opgepakt, meldt VRT Nieuws. Ze mogen de niet in de Europese wijk komen. "Iedereen wordt ge√Ødentificeerd en gefouilleerd. Wie verdachte voorwerpen mee heeft, wordt preventief aangehouden", zei een politiewoordvoerder eerder vanochtend tegen de omroep.zaterdag 8 december 2018, 12:14zaterdag 8 december 2018, 11:54In eigen land verzamelen de eerste gele hesjes zich in Den Haag. Ze hebben uiteenlopende redenen om te demonstreren en staan vlak bij het torentje omdat 'Rutte op moet rotten', zeggen ze tegen verslaggever Robert Bas. De politie schermt het Binnenhof af voor de demonstranten, anderen mogen er nog wel door.In Rotterdam zijn ongeveer 150 mensen, vooral ouderen, samengekomen aan de voet van de Erasmusbrug, meldt het ANP. In Amsterdam hebben zich rond de honderd mensen in gele hesjes verzameld bij de Stopera. Ze lopen om het stadhuis, terwijl ze door een megafoon het lied '15 miljoen mensen' zingen.Voor het MVV-stadion in Maastricht hebben zich enkele tientallen mensen met gele hesjes verzameld. Ze dragen pamfletten met de opschriften 'Laat ons samen strijden voor de toekomst van onze kleinkinderen' en 'Een vinger kun je breken, een vuist niet'.zaterdag 8 december 2018, 12:00zaterdag 8 december 2018, 12:01zaterdag 8 december 2018, 11:44'Macron, d√©mission!' roepen de demonstranten. Het gelehesjesprotest begon tegen de verhoging van de brandstofaccijns. Die is van de baan, maar een deel van de demonstranten wil dat de president aftreedt. Zo'n spreekkoor wordt steeds ingezet en hier en daar wordt ook het volkslied gezongen, zegt verslaggever Mattijs van de Wiel. Een groepje probeert er op de Champs-√âlys√©es een zitprotest van te maken en zingt Aux Champs-√âlys√©es.zaterdag 8 december 2018, 11:50zaterdag 8 december 2018, 11:51zaterdag 8 december 2018, 11:29In Parijs zijn 481 demonstranten staande gehouden, van wie 211 zijn vastgezet, zei minister van Binnenlandse Zaken Philippe.zaterdag 8 december 2018, 11:02Gilles is vannacht met 50 man met de bus uit Pays de Gex bij de Zwitserse grens gekomen, op een kleine 500 kilometer van de hoofdstad. Hij staat bij de Arc de Triomphe, het is de eerste keer dat hij demonstreert, zegt hij tegen verslaggever Mattijs van de Wiel. "Het is erg jammer dat het zo moet. De Arc onbereikbaar, er is zoveel politie. Ik wil absoluut geen geweld." Het geweld van vorige week heeft Gilles blijkbaar niet afgeschrikt om naar Parijs te komen.zaterdag 8 december 2018, 11:02zaterdag 8 december 2018, 10:40In Parijs heeft de politie traangas ingezet om gele hesjes vanuit een zijstraat terug te krijgen op de Champs-√âlys√©es. "Het regent hier traangasgranaten", zegt verslaggever Mattijs van de Wiel vanaf bovenaan de winkelstraat.zaterdag 8 december 2018, 10:55zaterdag 8 december 2018, 10:41Infos Fran√ßaises@InfosFrancaisesüöß GILETS JAUNES : Premiers tirs de gaz lacrymog√®ne rue Ars√®ne Houssaye, aux abords des Champs-√âlys√©es, o√π les manifestants s'√©taient mass√©s. #8Decembre 
https://t.co/7jH4XghbAK10:368 december 2018zaterdag 8 december 2018, 10:40In Frankrijk zijn de gele hesjes weer aan het demonstreren. In Parijs zijn volgens lokale media ruim driehonderd mensen staande gehouden om geweld tijdens de demonstraties te voorkomen. Enkele tientallen werden gearresteerd. Er zijn 89.000 agenten op de been, waarvan 8000 in de hoofdstad.De politie heeft jeu de boules-ballen en gasmaskers van demonstranten afgepakt. Pantservoertuigen staan klaar om gebouwen te beschermen en barricades uit de weg te ruimen.De Franse minister van Binnenlandse Zaken Castaner heeft gezegd maar een "paar duizend" demonstranten te verwachten, maar dat onder hen wel "agressieve individualisten" zijn. Hij beloofde fel te zullen optreden tegen demonstranten die vandaag chaos veroorzaken of vernielingen aanrichten.Tijdens de demonstratie vorige week raakten honderd mensen gewond, sneuvelden ruiten van restaurants en winkels en werd er geplunderd. Uit voorzorg zijn etalages gisteren dichtgetimmerd.Nederlandse gele hesjes hebben aangekondigd dat ze in verschillende steden de straat opgaan.zaterdag 8 december 2018, 11:12Le Figaro@Le_Figaro@CCastaner üö´ Des interpellations pr√©ventives sont men√©es √† l'occasion de contr√¥les. Cette photo diffus√©e par la pr√©fecture de police montre par exemple des objets d√©couverts lors d'un contr√¥le au p√©age, pouvant donner lieu √† une interpellation pr√©ventive.

‚û° https://t.co/kAxJ8CpcBv https://t.co/EXqD7ck3DK9:298 december 2018zaterdag 8 december 2018, 10:40zaterdag 8 december 2018, 10:40De gele hesjesbeweging ontstond drie weken geleden in Frankrijk, als protest tegen een aangekondigde verhoging van de taks op benzine en diesel. Nu de Franse regering de verhoging van de taks op brandstof heeft afgeblazen, protesteert de gele-hesjesbeweging in Frankrijk vooral tegen het verlies van koopkracht. Uit recent onderzoek van het Franse Instituut voor Statistiek blijkt dat Franse huishoudens tussen 2008 en 2016 gemiddeld 440 euro minder te besteden kregen. De daling is volgens het onderzoek vooral een gevolg van fiscaal en sociaal beleid.Ook protesteren de gele hesjes naar eigen zeggen tegen de hoge werkloosheid. Die ligt in Frankrijk op dit moment op 9,3 procent, tegen 3,7 procent in Nederland. Daarnaast eisen veel betogers een hoger minimumloon. Dat is op dit moment in Frankrijk 1498 euro per maand, even hoog als het minimumloon in Duitsland. Het minimumloon in Nederland is hoger: 1578 euro per maand.Lees in dit artikel meer over waarom de gele hesjes al weken protesteren.