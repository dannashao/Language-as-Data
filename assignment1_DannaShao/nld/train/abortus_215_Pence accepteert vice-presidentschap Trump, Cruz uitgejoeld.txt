Mike Pence heeft op de Republikeinse conventie in Cleveland Donald Trumps aanbod om zijn running mate te worden officieel geaccepteerd. "Ik had nooit verwacht dat ik op dit podium zou staan tijdens de Republikeinse conventie", zei Pence. "De Republikeinen hebben met Trump een kandidaat gekozen die nooit zal opgeven."Het is vandaag de derde dag van de vierdaagse conventie. Gisteren werd Donald Trump officieel genomineerd als presidentskandidaat voor de Republikeinen. Bij het evenement zijn bijna 2500 Republikeinse gedelegeerden aanwezig. Er zijn ongeveer 50.000 bezoekers en 18.000 journalisten.De 57-jarige Mike Pence is gouverneur van de staat Indiana. Hij staat bekend als conservatief, vooral op het gebied van abortus en homorechten. Hij ondertekende bijvoorbeeld een wet waardoor bedrijven in zijn staat homoseksuelen in de winkel kunnen weigeren.Eerder op de avond werd senator Ted Cruz uitgejoeld tijdens zijn speech bij de conventie. Cruz, die ook in de race was voor de Republikeinse nominatie, feliciteerde Trump maar riep kiezers niet op om op hem te stemmen."Volg je geweten", zei Cruz tijdens de speech. "Stem op kandidaten waarvan je denkt dat ze onze veiligheid garanderen en de Grondwet respecteren."Dat viel niet in goede aarde in de zaal. Zijn vrouw Heidi Cruz moest na de speech naar buiten begeleid worden, omdat ze belaagd werd door aanhangers van Trump.ABC News@ABCVideo shows Ted Cruz's wife, Heidi, escorted out of #GOPConvention amid fears for her safety https://t.co/1XsQXnBa14
https://t.co/ABjOPrKyI85:2821 juli 2016Trump herinnerde zijn volgers op Twitter eraan dat Cruz met de speech een campagnebelofte schond: hij had immers toegezegd de uiteindelijke Republikeinse kandidaat te steunen."Ik had zijn speech twee uur eerder gezien, maar heb hem toch laten spreken", schreef Trump. "No big deal."Donald J. Trump@realDonaldTrumpWow, Ted Cruz got booed off the stage, didn't honor the pledge! I saw his speech two hours early but let him speak anyway. No big deal!5:4521 juli 2016BuitenlandDeel artikel: