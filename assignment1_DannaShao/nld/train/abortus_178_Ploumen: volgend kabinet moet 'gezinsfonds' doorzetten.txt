Een nieuwe minister voor Ontwikkelingssamenwerking moet doorgaan met She Decides, de campagne om gezinsplanning voor meisjes in ontwikkelingslanden te subsidiÃ«ren. Dat zegt scheidend minister Lilianne Ploumen vanavond in het NOS-radioprogramma Met het Oog op Morgen. "Nederland heeft er wereldwijd erkenning voor gekregen; als nu een volgend bewindspersoon zegt: ik wou het er maar bij laten zitten, is dat toch wel een beetje een aanfluiting voor Nederland", vindt Ploumen.De minister begon het fonds toen president Trump na zijn verkiezing de financiering stopzette van organisaties die zich bezighielden met voorlichting, anti-conceptie en abortus. In het fonds zit op dit moment 300 miljoen dollar, zegt Ploumen. Het doel is om aan het eind van dit jaar 600 miljoen dollar bij elkaar te brengen.Het gesprek met de minister voor Ontwikkelingssamenwerking is onderdeel van een serie afscheidsinterviews met de bewindspersonen van het kabinet-Rutte II. Ook PvdA'er Ploumen roemt de samenwerking en de sfeer in het kabinet. Ze zegt dat er natuurlijk conflicten met de VVD waren en dat ze met haar VVD-collega Kamp redelijk vaak in de clinch heeft gelegen over geld en over hoe je tegen de wereld aankijkt. "Maar die conflicten vochten we dan uit. Het liep soms wel hoog op, maar niet achter elkaars rug, niet via de krant, maar gewoon in de ministerraad."Eerdere gesprekken had het Oog met de bewindslieden Jet Bussemaker, Stef Blok, Ronald Plasterk, Henk Kamp, Martin van Rijn, Melanie Schultz, Lodewijk Asscher en Jeanine Hennis.PolitiekDeel artikel: