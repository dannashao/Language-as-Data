Elco Brinkman, oud-CDA-leider en tot twee weken geleden fractievoorzitter in de Eerste Kamer, ligt onder vuur na uitspraken over abortus. In een interview met het blad van het wetenschappelijk bureau van zijn partij vraagt hij zich af of een vrouw die na een avondje stappen ongewenst zwanger raakt, wel recht heeft op een abortus betaald door de zorgverzekering."Natuurlijk mag je een avondje stappen, maar is het zo dat een abortus die daarna uitgevoerd wordt, voor rekening van de overheid of gemeenschap moet komen?", zegt Brinkman in het interview naar aanleiding van zijn memoires die vorige maand verschenen.In dat boek noemt hij het abortus-voorbeeld ook al. Volgens de oud-politicus hebben we te veel op het bordje van de overheid gelegd, terwijl mensen ook een eigen verantwoordelijkheid hebben.Fractievoorzitter Jetten van D66 vindt dat Brinkman "waanbeelden" heeft over de redenen waarom vrouwen voor een abortus kiezen:Rob Jetten@RobJettenGelukkig regeert het CDA nu met D66 en zijn dit soort waanbeelden verbannen naar de zolderkamer van Baudet.
https://t.co/GUw00WSMpM14:0926 juni 2019Met zijn opmerking geeft Brinkman vrouwen een trap na, vindt PvdA-fractievoorzitter Asscher:Lodewijk Asscher@LodewijkAVreselijk dat vrouwen die voor zo’n zware en emotionele beslissing staan nog even een trap na krijgen. “Avondje stappen”. #shedecides https://t.co/C6jz7jCdjm14:4626 juni 2019Elco Brinkman (1948)Was in de jaren 80 van de vorige eeuw minister van Welzijn, Volksgezondheid en Cultuur. Daarna was hij de gedoodverfde opvolger van toenmalig premier Lubbers, maar de verkiezingen in 1994 werden door het CDA dramatisch verloren. Later was Brinkman voorzitter van Bouwend Nederland en vanaf 2011 fractievoorzitter in de Eerste Kamer, tot twee weken geleden.In het interview met Christen Democratische Verkennningen (CDV) gaat het over de vraag of de overheid moet opdraaien voor een doorgeschoten liberale levensstijl. "Is het echt zo gek om pubers na een avondje comazuipen zelf voor de financiële gevolgen van hun gedrag te laten opdraaien?", vraagt Brinkman zich af. "Moeten de gevolgen van echtscheidingen op het bordje van de gemeenschap komen te liggen?""Het gekke is dat we het bij een autoverzekering wel accepteren dat je meer moet betalen als je veel schade maakt, maar niet bij bijvoorbeeld veel roken of drinken."Op sociale media nemen sommigen het voor de oud-CDA-leider op. Ze vinden dat hij zinnige vragen stelt over de eigen verantwoordelijkheid van mensen voor hun gedrag. Maar in de meeste reacties wordt hij gehekeld: "Kortzichtig, lomp en schandalig".Anderen wijzen erop dat Brinkman het wel over de eigen verantwoordelijkheid van vrouwen heeft, maar niet over die van mannen om een condoom te gebruiken.Joyce Brekelmans@JoyceBrekelmansWat Brinkman voorstelt is een boete voor losbandigheid, die uiteraard alleen voor vrouwen geldt en niet voor de man die de zwangerschap veroorzaakt. 

Nee. Ga weg.13:0826 juni 2019PolitiekDeel artikel: