Volgens informateur Edith Schippers is er nog maar één optie voor een meerderheidskabinet: een coalitie van VVD, CDA, D66 en de ChristenUnie. D66-leider Alexander Pechtold praat daarom - na overleg met zijn fractie - nu toch met de ChristenUnie.De partij hoort nog steeds niet bij zijn eerste keuzes, maar Pechtold concludeert dat er weinig anders op zit dan te gaan praten. Alle andere opties worden door andere partijen geblokkeerd.Partijleider Gert-Jan Segers van de ChristenUnie (vijf zetels) benadrukt dat zijn standpunten voor de verkiezingen hetzelfde zijn als erna. "Wij hebben idealen en een verkiezingsprogramma. Daarmee gaan we verdere gesprekken in. Dat was zo en dat is zo en dan moeten we kijken waar de gesprekken verder toe leiden. Stap voor stap."CDA-leider Sybrand Buma noemt het logisch dat D66 (19 zetels) en ChristenUnie eerst samen gaan praten, voordat er gesprekken plaatsvinden tussen vier partijen."We hebben allemaal gezien wat er de afgelopen week gebeurd is. We weten dat er veel opgeruimd moet worden van de afgelopen week. Het lijkt mij dat dat ook de reden is dat er nu stap voor stap wordt gewerkt," aldus Buma.Er is dus kennelijk geen breekpunt meer, maar ik wil wel weten wat dat betekent.Een eventueel kabinet met de ChristenUnie leunt op een heel krappe meerderheid (van één zetel) in de Tweede Kamer en beide partijen verschillen over bepaalde onderwerpen fundamenteel van mening.Zo zijn ze het bijvoorbeeld oneens over de wet voor voltooid leven die D66 wil. Ook op het gebied van legalisering van (soft)drugs en abortus liggen de partijen ver uitelkaar.Pechtold zei voorafgaand aan de D66-fractievergadering dat Segers' opmerking over ingewikkelde onderwerpen beter klinkt dan voorheen. "Er is dus kennelijk geen breekpunt meer, maar ik wil wel weten wat dat betekent. Het hangt ervan af hoe hij dat gaat formuleren."NieuwsuurPolitiekDeel artikel: