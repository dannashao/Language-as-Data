Goedemorgen! In Frankrijk wordt vandaag gestemd voor de presidentsverkiezingen. En om 10.00 uur gaat de 41ste editie van de Marathon van Rotterdam van start.Vandaag wisselen zon en wolkenvelden elkaar af, in het noordoosten kan vanmorgen nog een bui vallen. Bij een meest zwakke tot matige westenwind wordt het maximaal 10 tot 12 graden. De komende dagen wordt het warmer, met zon kan het dinsdag 20 graden worden.Ga je de weg op? Hier vind je het overzicht van de werkzaamheden. Bekijk hier de dienstregeling voor het spoor.Volgens de Britse militaire inlichtingendienst blijven Russische troepen geïmproviseerde explosieven gebruiken om slachtoffers te maken, het moreel te verlagen en de bewegingsvrijheid van Oekraïners te beperken.Russische troepen blijven ook infrastructuurdoelen aanvallen waarbij ook burgers gevaar lopen, zei het ministerie van Defensie in een verklaring. Rusland houdt vol dat het geen burgerdoelen aanvalt.De Oekraïense inzending voor het Eurovisie Songfestival 2022 speelde gisteravond op een pre-party in Amsterdam. Ze zijn de grote favoriet bij de bookmakers. Welke rol speelt de oorlog in hun land daarbij?Fijne zondag!BinnenlandDeel artikel: