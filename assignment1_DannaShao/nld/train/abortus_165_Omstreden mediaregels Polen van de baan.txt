De Poolse regering zet een streep door de omstreden regels voor de media, die op 1 januari ingevoerd zouden worden. De voorzitter van de Senaat gaat morgen om de tafel met journalisten om een oplossing te zoeken. Zolang die niet gevonden is, gelden de bestaande regels.Volgens de maatregel mogen er vanaf 1 januari nog maar twee journalisten per medium in het parlementsgebouw in Warschau komen. In een apart zaaltje moeten ze afwachten of parlementariërs bereid zijn met hen te praten. De wandelgangen en de plenaire vergaderzaal zijn dan taboe voor de pers.De oppositiegroep Comité ter Bescherming van de Democratie schrijft op Facebook dat parlementaire journalisten afgelopen nacht hebben gesproken met de Senaatsvoorzitter. Die heeft volgens het comité gezegd dat zijn partij "geen enkele intentie heeft om journalisten de toegang tot het parlement te ontzeggen".De nieuwe regels voor de pers leidden de afgelopen dagen tot demonstraties in Warschau. Een paar duizend demonstranten zwaaiden met Poolse vlaggen en EU-vlaggen, omdat ze vinden dat de regering-Szydlo een meer West-Europese koers met meer vrijheden moet varen.Ook zondag gingen mensen de straat op om hun onvrede te uiten over de maatregel die de regering in eerste instantie wilde invoeren. In de video vertelt correspondent Jeroen Wollaars waarom de Poolse regering overstag is gegaan.De regering is toch wel geschrokken toen hun medewerkers door demonstranten werden opgesloten in het parlementsgebouwHet conservatieve Poolse nieuwsblad Gazeta Polska organiseerde een betoging om steun te betuigen aan de regering. Volgens de betogers ondermijnen de andere protesten de democratie en is de beoogde mediawet juist bedoeld om de democratie in stand te houden.Naar aanleiding van de protesten riep EU-president Donald Tusk de Poolse regering gisteren op om de grondwet en het volk te respecteren. Tusk was tussen 2007 en 2014 premier van Polen.Het is niet voor het eerst dat de Poolse regering een voorstel terugdraait na protesten van de bevolking. In oktober kwam de regering terug van een voorstel voor een totaalverbod op abortus.BuitenlandDeel artikel: