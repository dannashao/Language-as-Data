Nog steeds discussiëren de vier coalitiepartijen (VVD, CDA, ChristenUnie en D66) over de wet van staatssecretaris Van der Burg, waarmee het kabinet de (verplichte) opvang van asielzoekers over gemeenten wil spreiden. De VVD-fractie wil niet instemmen met de nieuwe wet, omdat het moeite heeft met het dwingen van gemeenten. Daarnaast wil de fractie dat er ook gesproken wordt over het beperken van de asielinstroom.Er wordt al maanden onderhandeld over de asieldeal. Wanneer komt de nieuwe asielwet er wél? Te gast in de studio is Jorrit Rijpma, hoogleraar Europees Recht aan de Universiteit Leiden.In Italië worden migranten keihard aangepakt en het land vaak niet ingelaten. De rechtse regering, met Giorgia Meloni als premier, weigert bijna alle bootmigranten die willen aanmeren. Hierdoor liggen er nog meerdere schepen voor de Italiaanse kust, met daarop wel honderden vluchtelingen. Het beleid kan op veel kritiek rekenen, maar Meloni hoopt toch dat de rest van de Europese Unie haar strategie zal volgen.Amerika gaat morgen naar de stembus voor tussentijdse verkiezingen. Bij de tussentijdse verkiezingen hopen de Democraten kiezers te trekken met het thema abortus. Afgelopen zomer zette het Hooggerechtshof een streep door het landelijke recht op abortus. Maar: hoe belangrijk vinden kiezers dit thema nog in een tijd waar het vooral gaat over inflatie. Nieuwsuur bezocht Pennsylvania, waar het steeds drukker is bij abortusklinieken.Het is bijna vijftig jaar geleden dat een vrouw verder kwam dan de kwalificatieronde, en meereed in de Formule1. Ook voor de komende jaren lijkt de kans dat vrouwen doorstromen klein. Tegelijkertijd hebben zowel vrouwelijke coureurs als vrouwelijke fans te maken met seksistische opmerkingen en - in het geval van de fans - grensoverschrijdend gedrag.NieuwsuurBinnenlandDeel artikel: