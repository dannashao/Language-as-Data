Het schrappen door de Amerikaanse president Trump van 600 miljoen dollar voor abortushulp in ontwikkelingslanden heeft verstrekkende gevolgen, zegt minister Ploumen van Ontwikkelingssamenwerking. Zij wil daarom een internationaal fonds voor veilige abortussen en voorbehoedsmiddelen opzetten."Het verbieden van abortus leidt niet tot minder abortussen", zegt Ploumen. "Het leidt tot meer onverantwoorde praktijken in achterafkamertjes en tot meer moedersterfte." Hierdoor ziet de toekomst van eerdere kinderen van deze moeders er nog somberder uit.Volgens Marie Stopes International, een van de getroffen organisaties, kan hun verlies van financiering de komende vier jaar 6,5 miljoen ongewenste zwangerschappen, 2,2 miljoen mogelijk onveilige abortussen en het overlijden van 21.700 jonge moeders tot gevolg hebben.Ploumen wil voorkomen dat investeringen van de afgelopen jaren in een verbeterde gezondheidszorg teniet worden gedaan en dat gezinsplanning wordt ingeperkt. Zij gaat daarom deze week bellen met haar collega's in Europa en Latijns-Amerika om geld bij elkaar te krijgen.De maatregel van Trump viel overigens te verwachten: de achterban van Trump is of fel tegen abortus op zich, of vindt dat er geen belastinggeld aan moet worden uitgegeven. Trump zelf heeft aangegeven een 'pro-life'-president te willen zijn.De actie van Trump past inmiddels in een traditie. Sinds Ronald Reagan in de jaren 80 heeft iedere Republikeinse president de geldkraan dichtgedraaid en heeft iedere Democratische president hem weer opengezet.Ploumen vindt het onterecht dat juist vrouwen in Afrika de gevolgen van dit besluit zullen ondervinden.BuitenlandPolitiekDeel artikel: