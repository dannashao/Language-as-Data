Goedemorgen! Vandaag vindt een demonstratie tegen het coronabeleid plaats in het centrum van Amsterdam, en onder anderen Mathieu van der Poel komt in actie tijdens de wielerklassieker Parijs-Roubaix.Het weer: de bewolking overheerst en er zijn perioden met regen. In de loop van de middag wordt het droger en in het westen breekt de zon mogelijk nog even door. Het wordt 15 tot 19 graden en daarbij staat een matige tot vrij krachtige zuidwestenwind.Tienduizenden demonstranten in verschillende Braziliaanse steden hebben het vertrek van president Bolsonaro geëist. Ze zijn ontevreden over het coronabeleid van de regering en willen dat er meer vaccins beschikbaar komen. Meer dan 600.000 mensen in Brazilië zijn gestorven aan de gevolgen van covid-19. De betogers willen ook dat de hoge inflatie en gasprijzen worden aangepakt.De betogingen waren georganiseerd door oppositiepartijen en vakbonden. Over precies een jaar zijn er verkiezingen en Bolsonaro's populariteit heeft een dieptepunt bereikt. In een recente peiling eindigde hij 9 procentpunten achter zijn grote rivaal, oud-president Lula. Bolsonaro heeft de coronapandemie van het begin af aan gebagatelliseerd en betwijfelt openlijk het nut van vaccinaties.Ronald Koeman staat onder druk bij FC Barcelona. Uitgerekend Luis Suárez drijft de trainer nu verder in het nauw door gisteren met Atlético te winnen van FC Barcelona. De wedstrijd eindigde in 2-0, de oud-speler van Barcelona was met een assist en een doelpunt de man van de wedstrijd. Suárez vertrok mede vanwege Koeman uit Camp Nou.Maar na een week waarin Spaanse media al het ontslag van coach Ronald Koeman aankondigen, verraste FC Barcelona-voorzitter Joan Laporta vóór de wedstrijd tegen Atlético door te zeggen dat Koeman coach blijft van Barcelona. "Hij heeft een contract en we hopen dat hij ons weer op het winnende pad kan krijgen, door te spelen zoals we willen. Ik weet dat hij alles zal geven."Fijne zondag!BinnenlandBuitenlandDeel artikel: