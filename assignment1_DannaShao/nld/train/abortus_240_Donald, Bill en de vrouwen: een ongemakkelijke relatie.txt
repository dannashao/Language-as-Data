'Ze bloedt uit haar ogen en bloedt uit weet ik veel waar', 'Miss Piggy' en nu 'grijp ze in hun poes'. Donald Trumps seksistische opmerkingen over vrouwen tijdens de race naar het Witte Huis zorgen al bijna anderhalf jaar voor boze reacties in de Verenigde Staten.En zijn goud voor de presentatoren van de satirische programma's, zoals Bill Maher van de HBO-show Real Time.De eerste keer dat veel kritiek op Trump kwam vanwege een opmerking over vrouwen was vorig jaar. In een interview met CNN suggereerde Trump dat Fox News-presentator Megyn Kelly ongesteld was, omdat ze hem moeilijke vragen stelde tijdens een tv-debat met Republikeinse presidentskandidaten.Die vragen van Kelly gingen overigens over oude, denigrerende uitspraken van Trump over... jawel, vrouwen. Hij zou hen hebben omschreven als "luie varkens" en honden".Later voegde Trump daar in een tweet aan Kelly nog eens bimbo (mokkel) aan toe.Donald J. Trump@realDonaldTrump"@mstanish53: @realDonaldTrump @megynkelly  The bimbo back in town . I hope not for long ."4:0225 augustus 2015Ook zei Trump in een interview dat vrouwen gestraft moeten worden voor abortus. Een opmerking die bij de meesten toch niet lekker viel en die hij later introk.Ook werd hij beschuldigd van aanranding door Jill Harth, een vrouw die Trump in de jaren 90 lastig zou hebben gevallen. Amerikaanse media hebben veelvuldig geschreven over de relatie tussen Trump en vrouwen, zoals The New York Times. In het artikel wordt hij geprezen omdat hij vrouwen benoemde op hoge posities in zijn bedrijven, maar de krant schetst ook een beeld van een man die weet dat hij macht heeft en die gebruikt in zijn omgang met vrouwen.Donald J. Trump@realDonaldTrumpEveryone is laughing at the @nytimes for the lame hit piece they did on me and women.I gave them many names of women I helped-refused to use13:1315 mei 2016In het eerste presidentiële tv-debat vorige maand kwam daar Alicia Machado bij. Trump noemde de Miss Universe-kandidaat jaren geleden "Miss Piggy" en "Miss Housekeeping" omdat ze latino is, volgens zijn rivaal Hillary Clinton. Zij viel hem in het debat aan op zijn denigrerende kijk op vrouwen.Daar volgt nu dan een publicatie van The Washington Post op. In de video uit 2005 zegt de dan net getrouwde 59-jarige Trump tegen presentator Billy Bush van Access Hollywood over vrouwen onder meer: "Ik kus ze gewoon. Ik wacht niet eens. Als je een ster bent, laten ze je het doen".Hij schept tegen zijn gespreksgenoot op over zijn tactieken, en laat weten dat hij zich niet laat tegenhouden. "Grijp ze in hun poes. Je kunt alles doen.'De breed uitgemeten botte opmerkingen en het feit dat zijn rivaal een vrouw is, zorgen ervoor dat Trump maar op weinig steun kan rekenen onder vrouwen, zelfs onder Republikeinse vrouwen.Zijn Democratische tegenkandidaat Hillary Clinton heeft ook zo haar problemen met vrouwen, maar dan vooral degenen met wie haar man en ex-president Bill Clinton een affaire had. Iets waar ook Trump op wees in de video waarin hij zijn excuses aanbood na het verschijnen van de 'grab 'em by the pussy'-video.Donald J. Trump@realDonaldTrumpHere is my statement. https://t.co/WAZiGoQqMQ6:198 oktober 2016Volgens Trump zijn zijn opmerkingen jaren oud en staan ze niet voor hem als persoon. In een artikel in The New York Times noemde Trump Bill Clinton onlangs 'de grootste vrouwenmisbruiker uit de geschiedenis van de politiek'.De Republikeinen probeerden Clinton in de jaren 90 van de vorige eeuw zelfs af te zetten omdat de 49-jarige president een relatie had met de toen 22-jarige stagiaire Monica Lewinsky. Iets wat Clinton in eerste instantie ontkende.Later gaf hij de relatie toe en bood hij zijn verontschuldigingen aan het Amerikaanse volk en zijn vrouw Hillary aan.Ook zijn affaires met Paula Jones en Gennifer Flowers beschadigden zijn imago. Maar Clinton was zeker niet de enige Amerikaanse president die van vrouwen hield.De meest beruchte presidentiële rokkenjager was John F. Kennedy. Hij zou ook een affaire hebben gehad met de toen mateloos populaire actrice Marilyn Monroe.The New York Post zette Kennedy's veroveringen een paar jaar geleden op een rijtje en schreef er meteen bij dat het geen volledige lijst was.Volg de verkiezingen ook op NOS The Series:BuitenlandDeel artikel: