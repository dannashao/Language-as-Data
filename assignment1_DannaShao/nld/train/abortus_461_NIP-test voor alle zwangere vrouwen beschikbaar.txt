Alle zwangere vrouwen krijgen vanaf april volgend jaar een vergoeding als ze een NIP-test willen doen. Ze moeten dan alleen een eigen bijdrage van 175 euro betalen. Dat staat in de Miljoenennota, die vandaag aan de Tweede Kamer is gepresenteerd.Met de NIPT kan worden aangetoond of het ongeboren kind een afwijking heeft, zoals het Downsyndroom. Zwangere vrouwen kunnen dan eventueel kiezen voor een abortus. Daardoor is de test ook omstreden; tegenstanders vrezen dat ouders zich door de test onder druk gezet voelen om een kind met het Downsyndroom weg te laten halen.Minister Schippers maakte eerder al bekend dat ze van plan was om de Niet Invasieve Prenatale Test geheel of gedeeltelijk te vergoeden. Dat wordt dus gedeeltelijk, omdat een eigen bijdrage wordt gevraagd. Schippers betaalt 26 miljoen euro voor de tests.Nu kunnen zwangere vrouwen alleen een NIP-test doen als uit een combinatietest blijkt dat ze een verhoogd risico hebben om een kind met een aangeboren afwijking te krijgen.Die combinatietest moeten ze zelf betalen, tenzij er een medische indicatie voor is. Soms wordt de test uit de aanvullende verzekering vergoed door de zorgverzekeraar.BinnenlandDeel artikel: