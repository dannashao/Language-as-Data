In de Amerikaanse staat Ohio hebben de voorstanders van het recht op abortus een overwinning geboekt. Een wetswijziging waarmee het moeilijker zou worden om het recht op abortus te regelen, is door de kiezers weggestemd.De Republikeinen in de staat hadden een wetswijziging voorgesteld die inhield dat bij een referendum 60 procent van de kiezers voor een voorstel moet stemmen om dat voorstel in te voeren. Nu is de drempel een gewone meerderheid, 50 procent van de stemmen plus één.In november wordt in Ohio gestemd over een voorstel waarin het recht op abortus in de staat wordt geregeld. De bevolking kan dan stemmen over het opnemen van abortusrechten in de grondwet van de staat. De Republikeinen hadden dat met de strengere referendumregels moeilijker willen maken.Wat er achter het referendum zit en wat er op het spel stond, legden we eerder uit in dit artikel.Hoewel nog niet alle stemmen geteld zijn, is al duidelijk dat een meerderheid van de kiezers in Ohio ervoor heeft gekozen om de gewone meerderheid in stand te houden. Vooral in stedelijke gebieden werd massaal tegen de wijziging gestemd en daarmee is de uitslag een opsteker voor voorstanders van het recht op abortus."Dit is een grote overwinning voor de voorstanders van het recht op abortus. In Ohio zijn de Republikeinen nu aan de macht, maar uit recente peilingen blijkt dat 59 procent van de mensen in Ohio voor het behoud van het recht op abortus is. De Republikeinse bestuurders zijn bang dat er in november voor dat recht gestemd gaat worden en wilden daarom deze referendawetswijziging erdoor krijgen.Net als in Ohio is ook in andere 'rode' staten een meerderheid voor het recht op abortus, zoals in Kansas en Kentucky. In totaal zijn er in zeven staten referenda geweest en overal werd voor het abortusrecht gestemd.Het Hooggerechtshof, dat vorig jaar het Roe v. Wade-arrest verwierp, is dus eigenlijk conservatiever dan de Amerikaanse bevolking."Het Amerikaanse Hooggerechtshof vernietigde vorig jaar het grondwettelijk beschermde landelijke recht op abortus. Sindsdien kan iedere individuele staat oordelen over abortus. In Ohio zijn de Republikeinen bang dat het recht op abortus daar ook wettelijk wordt vastgelegd.President Biden reageerde opgelucht op de uitslag. Hij zei in een eerste reactie dat de bevolking van Ohio "luid en duidelijk" gesproken heeft en dat "de democratie heeft gewonnen". "Deze maatregel was een schaamteloze poging om de stemmen van kiezers te verzwakken en de vrijheid van vrouwen om hun eigen gezondheidskeuzes te maken verder in te perken."BuitenlandDeel artikel: