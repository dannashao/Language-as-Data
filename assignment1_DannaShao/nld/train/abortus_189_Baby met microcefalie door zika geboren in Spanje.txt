Voor het eerst is in Spanje een baby met microcefalie geboren, vermoedelijk veroorzaakt door het zikavirus. De baby is in Spanje met behulp van een keizersnede ter wereld gekomen.De moeder had eerder dit jaar het zikavirus opgelopen tijdens een reis naar Zuid-Amerika. In mei werd tijdens de zwangerschap ontdekt dat de baby een te kleine schedel heeft. Volgens het ziekenhuis is de toestand van de baby stabiel.Het is voor zover bekend ook de eerste baby in Europa die geboren wordt met microcefalie na een zika-besmetting.In Spanje is bij 190 mensen vastgesteld dat ze het zikavirus hebben. Eén persoon kreeg het virus door seksueel contact, de anderen liepen het virus tijdens een verblijf in het buitenland op. In Nederland zijn zestig mensen besmet met het zikavirus, onder wie een klein aantal zwangere vrouwen.Het is niet de eerste keer dat microcefalie als gevolg van het virus in Europa opduikt. In Slovenië pleegde een vrouw abortus nadat was gebleken dat haar ongeboren kind microcefalie had.BuitenlandDeel artikel: