Het had het internationale debuut van het pas opgerichte vrouwenelftal van het Vaticaan moeten worden. Maar nog voor de aftrap tegen de Oostenrijkse club FC Mariahilf maakten de speelsters rechtsomkeert, verontwaardigd over kritische boodschappen die enkele tegenstanders op hun lichaam hadden geschreven.De Weense club had het gloednieuwe team uit Vaticaanstad zelf uitgenodigd voor een oefenduel. Het had het internationale debuut voor de Vaticaanse vrouwen moeten worden - het team speelde vorige maand pas de eerste wedstrijd in de Italiaanse competitie. Tot vlak voor de wedstrijd was alles probleemloos verlopen. De teams hadden gezamenlijk een mis bijgewoond en het voetbalveld laten zegenen.Maar bij de aanhef van het Vaticaanse volkslied liep het anders dan verwacht. Drie speelsters van FC Mariahilf ontblootten hun buik en rug, waarop ze een baarmoeder en eierstokken hadden getekend en de leus My body, my rules stond geschreven. Tegelijkertijd deden ook toeschouwers mee het protest. Ze hielden regenboogvlaggen en spandoeken omhoog met de onder meer tekst Against Homophobia.Er volgde geen aftrap. De speelsters van beide teams liepen van het veld. FC Mariahilf probeerde de zaak nog te sussen door de drie activistische speelsters weg te sturen en het publiek te verzoeken de kritische teksten weg te halen, maar het Vaticaanse team wilde niet meer spelen. Na overleg met de pauselijke nuntius, die even verderop in een vip-tent stond, verlieten de vrouwen het sportcomplex.Een van de speelsters van FC Mariahilf vertelde na afloop waarom ze de kritische boodschappen hadden laten zien: "Als individuen zeggen wij dat het Vaticaan waarden vertegenwoordigt die tegen ons idee over zelfbeschikking ingaan. Dat willen we niet zonder commentaar ondersteunen."Voorzitter Ernst Lackner van de Weense club was minder enthousiast over de actie. Volgens hem kwam de kritiek "op het verkeerde tijdstip en op de verkeerde plek". Hoewel Lackner zei de zorgen van de speelsters wel te begrijpen, sloot hij niet uit dat de actie gevolgen krijgt voor het drietal.In een lang bericht op Facebook meldt FC Mariahilf in soortgelijke bewoordingen dat de actie door de speelsters zonder enige betrokkenheid van de club was georganiseerd. Ook maakt de club excuses aan de Vaticaanse voetbalvrouwen, die nu langer op hun internationale debuut moeten wachten.Het Vaticaan heeft al 48 jaar een eigen elftal, maar het vrouwenteam bestaat pas sinds kort. Hoewel vrouwen geen priester mogen worden, wil paus Franciscus vrouwen wel een belangrijkere rol geven en het initiatief om een vrouwenteam op te richten komt daar uit voort. Het team bestaat uit vrouwelijk personeel en vrouwen en dochters van werknemers die werken in Vaticaanstad en een ziekenhuis dat onder het Vaticaan valt. Op 26 mei speelde het team de eerste wedstrijd, tegen AS Roma. De wedstrijd in Wenen had de eerste buiten ItaliÃ« moeten zijn.BuitenlandVoetbalDeel artikel: