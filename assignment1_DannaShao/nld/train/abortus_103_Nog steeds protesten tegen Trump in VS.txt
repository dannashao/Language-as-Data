Albert Bospolitiek verslaggeverAlbert Bospolitiek verslaggeverHet gebeurde ineens. Op een High School in Silver Springs gingen spontaan studenten de straat op. Als protest tegen Donald Trump. Andere studenten van andere scholen sloten aan. Honderden demonstreerden in de voorstad van Washington.In Amerika zijn elke dag nog protesten. Soms zijn ze groot. Zoals gisteren in Los Angeles waar studenten de straat op gingen. Soms ook klein, zoals een enkeling die voor het Trumphotel staat.Leuzen die je hoort zijn 'not my president' en 'my body'. Die laatste komt van vrouwen, die bang zijn dat Trump aan hun rechten komt. Zoals abortus, een controversieel onderwerp in de VS.De nieuwe vice-president, Mike Pence, is er in ieder geval duidelijk  over. Die wil dat het wordt verboden, liever vandaag dan morgen. Ook al is de kans dat dat gebeurt niet groot.Organisaties houden intussen hun hart vast. Planned Parenthood (met eigen abortusklinieken) zei in een eerste statement dat "gezondheidszorg niet politiek moet zijn". Anderen kan het juist niet snel genoeg gaan.Zoals Jonathan Darnel, activist, die regelmatig met protestborden voor het Witte Huis staat. Hij is fel tegenstander van abortus en heeft hoop dat Trump er iets aan gaat doen. "Als ze het ambt van president serieus zouden nemen, zouden ze meteen alle abortusklinieken sluiten", zegt hij.De komende maanden zullen er meer protesten zijn, waarbij de vrouwen alvast een grote demonstratie (Women's march) hebben aangekondigd op de dag dat Trump wordt beÃ«digd als president.BuitenlandDeel artikel: