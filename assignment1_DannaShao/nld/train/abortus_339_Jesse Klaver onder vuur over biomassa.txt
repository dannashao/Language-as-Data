Milena Holdert en Karin BransMilena Holdert en Karin BransGroenLinks-lijsttrekker Jesse Klaver ligt binnen zijn eigen partij onder vuur over biomassa-centrales. "Als het gaat om warmte-opwekking kunnen we niet direct op alle plekken meteen stoppen. De komende regering moet kijken of we versneld alle biomassa-centrales kunnen sluiten", zegt Klaver vanavond in Nieuwsuur.Er is veel kritiek op de praktijk van het verbranden van biomassa, dat gas en steenkool moet vervangen, maar helemaal niet zo 'groen' is. Het blijkt dat er lang niet altijd nieuwe bomen worden teruggeplant, zoals afgesproken. Ook duurt het wel vijftig tot honderd jaar voordat een boom de CO2-uitstoot van biomassa compenseert.Greenpeace vindt het gebruik van biomassa een slecht plan en de SER is kritisch, en omwonenden van biomassacentrales protesteren. Maar GroenLinks zet in verschillende gemeenten en provincies juist wel in op biomassa. Biomassa heet op papier namelijk 'klimaatneutraal' en daarom krijgt een gemeente of provincie snel de klimaatboekhouding op orde, op papier.Fenna Swart, oud politica voor de partij in Amsterdam, sprak Klaver er vanavond op aan. Haar werd als partijlid eerder de mond gesnoerd en ze begrijpt niet dat GroenLinks zich niet harder maakt voor sluiting van de centrales.Ook de helft van alle GroenLinks-kiezers (42 procent) wil de biomassacentrales onmiddellijk sluiten, blijkt uit Ipsos-onderzoek in opdracht van Nieuwsuur.Fenna Swart: "Ik spreek u aan op uw standpunt. Luistert u naar de kritiek?"De partij van Klaver bestuurde landelijk nooit mee, maar de afgelopen tijd zit GroenLinks wel in steeds meer provincies en gemeenten in het bestuur. Vaak levert GroenLinks daar wethouders en gedeputeerden die de portefeuille 'klimaat' krijgen.De partij wil het in de provincies en steden goed doen op groen gebied, en dus in rap tempo de CO2-uitstoot omlaag brengen. GroenLinks belooft dat zelfs sneller te doen dan de landelijke overheid: in 2030 al 60 procent CO2-reductie tegenover in 2030 49 procent reductie door het kabinet.Voor CO2-reductie zag de partij lange tijd toekomst in onder meer biomassa. Omdat in de EU-richtlijn is afgesproken dat wie biomassa verbrandt, ook weer nieuwe bomen moet planten, telt biomassa daarom als 'CO2- of klimaatneutraal'.In verschillende steden waar GroenLinks bestuurt, komen er biomassacentrales, of bestaan er plannen daarvoor. De partij loopt daarbij tegen omwonenden aan die zich zorgen maken over de centrales.Er zijn op dit moment zo'n 200 biomassacentrales in gebruik, het plan is dat er nog veel meer komen. Bedrijven als Vattenfal krijgen honderden miljoenen subsidie van de Rijksoverheid toegezegd om de centrales te bouwen. Klaver zegt vanavond dat hij van de subsidies af wil. "Als opwekking voor elektriciteit moeten we het meteen stoppen, het is een achterhaald idee."Klaver kreeg in de uitzending van Nieuwsuur ook vragen over de nummer 9 op de kandidatenlijst: Kauthar Bouchallikht, klimaatactivist, oud-vicevoorzitter van de islamitische jongerenorganisatie Femyso en gelieerd aan de Moslimbroederschap. Een politiek islamitische beweging die de samenleving wil islamiseren.Klaver: "Onze informatie is dat Femyso niet gelieerd is aan de Moslimbroederschap. Klaver spreekt daarmee diverse deskundigen tegen, evenals de Duitse inlichtingendienst.Klaver wil naar eigen zeggen mensen niet beoordelen op de conservatieve omgeving waarvan ze onderdeel waren. "Ik beoordeel ze op wie ze nu zijn. Bouchallikht zal een heel goed Kamerlid zijn. Als je ziet wie ze nu is, hoe ze strijdt voor homorechten, recht op abortus.""Wat is links aan kandidaat Kauthar Bouchallikht", vraagt kiezer en migrant Egid Helbest. Hij maakt zich zorgen over de invloed van de politieke islam.GroenLinks is ook voor het intrekken van het boerkaverbod. "Vrouwen moeten hun eigen keuze maken", zegt Klaver. "Ik sta naast ze als ze ervoor kiezen om geen boerka te dragen. Maar iedereen mag het zelf bepalen. De vrije keuze staat voor ons centraal." De PvdA, SP en Partij voor de Dieren zijn overigens wel t√©gen de boerka, dat een teken zou zijn van onderdrukking.De onderzoeksgegevens zijn gebaseerd op online onderzoek van Ipsos in opdracht van Nieuwsuur onder een representatieve steekproef van 1.954 stemgerechtigde Nederlanders tussen 1 en 8 maart 2021.NieuwsuurCollectieRichting de stembusBinnenlandPolitiekDeel artikel: