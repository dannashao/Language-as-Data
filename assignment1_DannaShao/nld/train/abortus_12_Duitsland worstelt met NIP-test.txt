Judith van de HulsbeekCorrespondent DuitslandJudith van de HulsbeekCorrespondent DuitslandIn het Duitse parlement is een emotioneel debat gevoerd over de NIP-test, waarmee zwangere vrouwen kunnen nagaan of hun baby genetische afwijkingen heeft, zoals het syndroom van Down. Het gaat om de vraag of de test door de ziektekostenverzekering vergoed moet worden. Bij tegenstanders bestaat de angst dat het aantal abortussen van kinderen met genetische afwijkingen zal toenemen.Voorstanders wijzen erop dat een vruchtwaterpunctie op dit moment voor vrouwen met een verhoogd risico al wordt vergoed. Het niet aanbieden van de NIP-test, die veiliger en nauwkeuriger is, zou betekenen dat alleen vrouwen die het kunnen betalen hier toegang toe hebben. Die ongelijkheid is volgens hen ethisch niet te verantwoorden. Het valt op dat de opvattingen over het onderwerp niet langs de partijlijnen lopen. De liberale FDP is grotendeels voor de vergoeding van de test, bij de SPD, CDU en de Groenen zijn de leden verdeeld.NIPT betekent: niet-invasieve prenatale test. Het is een bloedonderzoek waarin het DNA onderzocht wordt.In het bloed van de zwangere zit ook een klein beetje erfelijk materiaal (DNA) van de placenta (moederkoek). Dit DNA is bijna altijd hetzelfde als dat van het kind. Het laboratorium kan zo onderzoeken of er aanwijzingen zijn dat het kind down-, edwards- of patausyndroom heeft.Op dit moment worden 9 op de 10 zwangerschappen afgebroken als de ouders via een test vaststellen dat het kindje het downsyndroom heeft. Critici van de test denken dat de druk om een gezond kind ter wereld te brengen toeneemt, als de test gratis te doen is. Een parlementslid van de Groenen haalt het voorbeeld van IJsland aan. "Sinds deze test daar voor alle zwangere vrouwen wordt vergoed, is abortus van foetussen met downsyndroom de standaard. Dat moeten we in Duitsland niet willen. Downsyndroom is geen ziekte", aldus Kirsten Kappert-Gronther.In het publiek zitten veel ouders en kinderen met Down. Eerder demonstreerden zij ook voor de Brandenburger Tor. Leuzen als "Wat mooi, dat ik er ben" en "Waar zijn jullie zo bang voor?" prijken op hun T-shirts. Alle partijen zijn het erover eens dat het niet de bedoeling is, dat er geen kinderen meer met Down geboren worden. Stappen in de richting van een eugenetische samenleving moeten vermeden worden, waarschuwt CDU-parlementariÃ«r Stephan Pilsinger, zelf arts. "We mogen geen algemene selectie van al het ongeboren leven krijgen", aldus Pilsinger.Ook voorstanders van de vergoeding willen dat de test gepaard gaat met uitgebreide consultatie. Wanneer een beslissing wordt genomen is nog niet duidelijk. Er staan nog meer debatten over het thema gepland.In Nederland is de test sinds twee jaar beschikbaar voor alle zwangere vrouwen. Zij moeten zelf 175 euro betalen, voor de rest is een subsidieregeling in het leven geroepen.In 2020 beslist het kabinet opnieuw over de NIPT-vergoeding. Dan wordt gekeken of de test uit de basisverzekering vergoed moet worden. Vorig jaar hebben coalitiepartijen tegen verlening van de vergoeding gestemd. Alleen PvdA en SP zijn nog voor.BuitenlandDeel artikel: