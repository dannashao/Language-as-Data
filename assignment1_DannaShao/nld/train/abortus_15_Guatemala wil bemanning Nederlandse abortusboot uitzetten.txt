Guatemala wil de vier bemanningsleden van de Nederlandse abortusboot van Women on Waves het land uitzetten. Volgens de autoriteiten hebben ze gelogen omdat ze toeristenvisa hebben aangevraagd. Ze krijgen geen toestemming om te werken in het land.Een woordvoerder van Women on Waves bevestigt dat de bemanning is verteld dat zij het land uit moeten. Ze spreekt tegen dat de medewerkers op toeristenvisa het land in wilden. Volgens haar worden de mensenrechten van de medewerkers geschonden. Er lopen verschillende procedures tegen de Guatemalteekse overheid. De medewerkers gaan niet weg voor die zijn afgerond.De Nederlandse abortusboot ligt sinds woensdag in de haven van Quetzal. Het leger blokkeerde de toegang tot het schip. De organisatie zei daarop dat alle papieren in orde waren en het schip onterecht werd vastgehouden.Women on Waves@WomenOnWaves_Here we have all required licenses to enter, stay and sail in Guatemala. Detainment of the abortion ship is a violation! https://t.co/1JPHARCV5f22:4523 februari 2017Strenge abortuswettenAbortus is in Guatemala alleen toegestaan als het leven van de moeder gevaar loopt. Volgens de organisatie worden er elk jaar meer dan 60.000 illegale abortussen uitgevoerd in het land, vaak door mensen die daar niet voor zijn opgeleid. Vooral arme vrouwen lopen volgens Women on Waves een groot risico.Women on Waves biedt in verschillende landen de mogelijkheid veilig een abortus te laten doen op de boot buiten de territoriale wateren. Daarnaast wil de organisatie landen bewust maken van de gevaren van strenge abortuswetten.BuitenlandDeel artikel: