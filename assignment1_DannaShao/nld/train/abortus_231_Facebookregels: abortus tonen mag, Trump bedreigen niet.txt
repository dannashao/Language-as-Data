Op Facebook mogen beelden van een abortus worden getoond, maar Trump met de dood bedreigen mag niet. Dat zijn twee van de richtlijnen die zijn vastgelegd in geheime trainingshandleidingen en presentaties van Facebook die de Britse krant The Guardian heeft ingezien.De krant heeft een uniek inkijkje gekregen in de regels van de socialemedia-site voor berichten over onder meer geweld, haat, terrorisme, pornografie, racisme en zelf-pijniging.Uit de documenten blijkt dat gebruikers pogingen om zichzelf pijn te doen live op het platform mogen uitzenden. Facebook zegt geen mensen te willen censureren of straffen die in nood zijn.Over live-streamen is veel te doen. Via die dienst zijn al meerdere mishandelingen en moorden live uitgezonden.Als iemand schrijft: "Iemand, schiet Trump neer", moet dat volgens de richtlijnen worden verwijderd, want Trump moet als staatshoofd beschermd worden. Wat wel mag is: "Om de nek van een teef te breken, moet je alle druk uitoefenen op het midden van haar keel."In een van de documenten is te lezen dat Facebook onderkent dat veel mensen gewelddadige taal gebruiken om frustraties te uiten. Dat doen ze online omdat ze zich daar veilig voelen en denken dat hun acties geen consequenties hebben, staat in de documenten, waar er verder geen oordeel over gegeven wordt.Beelden van dierenmishandeling mogen op de site blijven staan. Zelfs beelden van een gewelddadige dood van mensen hoeven niet altijd verwijderd te worden, omdat ze kunnen worden gebruikt om bewustzijn te creÃ«ren van mentale ziekten, staat in de documenten. Abortussen mogen worden getoond, zolang er geen naakte lichamen te zien zijn.Met de onthulling wil de krant het debat over de rol en ethiek van Facebook verder helpen. De socialemedia-site zit tussen twee vuren: critici willen dat Facebook meer doet om ongepast materiaal te verwijderen, anderen noemen dat censuur en zeggen dat Facebook moet staan voor vrijheid van meningsuiting.In een reactie benadrukt Facebook dat de veiligheid van gebruikers de hoogste prioriteit heeft. Het platform wijst daarnaast op maatregelen die het de laatste tijd heeft genomen, zoals het aannemen van extra medewerkers om ongewenste content te verwijderen. Facebook gaat niet in op wat The Guardian heeft geschreven.TechDeel artikel: