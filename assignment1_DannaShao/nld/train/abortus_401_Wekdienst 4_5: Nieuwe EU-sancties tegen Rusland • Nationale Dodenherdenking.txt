Goedemorgen! In het Europees Parlement worden vandaag nieuwe strafmaatregelen tegen Rusland besproken. En voor het eerst in twee jaar mag er weer publiek aanwezig zijn bij de Nationale Dodenherdenking op de Dam.Eerst het weer: het is zonnig met wat sluierwolken. In de middag vormen landinwaarts stapelwolken, maar het blijft droog. Het wordt 14 graden in het noorden en 19 graden in het zuidoosten. De noordelijke wind is slechts zwak. Komende dagen is het vaak droog en de temperatuur stijgt richting 20 graden.Ga je de weg op? Hier vind je het overzicht van de werkzaamheden. Bekijk hier de dienstregeling voor het spoor.De gouverneur van de Amerikaanse staat Oklahoma heeft een wet ondertekend waarmee het verboden wordt abortussen uit te voeren als er een hartslag van de embryo is waar te nemen. Dat is meestal rond de zesde week van de zwangerschap.De aangescherpte abortuswet in de staat die door Republikeinen wordt geleid, gaat per direct in. Gouverneur Stitt zegt op Twitter trots te zijn dat hij de wet heeft ondertekend. "Ik wil dat Oklahoma de sterkste pro-life-staat van het land wordt", schreef hij erbij.De aanscherping van de wet komt op een saillant moment in de VS: gisteren lekte uit dat het Hooggerechtshof op het punt staat om het landelijk recht op abortus af te schaffen.De Oekra√Øense band Antytila en de Britse artiest Ed Sheeran hebben samen een nummer uitgebracht. Gisteren verscheen de clip op YouTube, de video is al ruim 1,5 miljoen keer bekeken. De opbrengsten van het nummer gaan naar slachtoffers van de oorlog.Aan de BBC vertelde de zanger van Antytila over de opnames. Het nummer werd deels opgenomen toen de bandleden al in militaire dienst zaten, schrijft de zender.Bekijk hieronder de video:Fijne woensdag!BinnenlandBuitenlandDeel artikel: