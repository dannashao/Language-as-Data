Goedemorgen! Rutte getuigt onder ede over zijn tijd als staatssecretaris van Sociale Zaken. En de Amerikaanse oud-president Trump houdt een diner om geld op te halen voor zijn voormalige advocaat Rudy Giuliani.Eerst het weer: ook vandaag schijnt de zon flink en wordt het warm. Het kwik stijgt naar 28 graden in het noordwesten tot 30 graden in het oosten en zuidoosten. Daarbij staat een zwakke tot hooguit matige oostenwind. Ook morgen en tijdens het weekend blijft het zonnig en warm septemberweer.Ga je de weg op? Hier vind je het overzicht van de werkzaamheden. En hier zie je waar wordt gewerkt aan het spoor.De Raad voor de Kinderbescherming laat onderzoeken of er sprake is van discriminatie bij hun werk. De adviezen aan gezinnen worden onder de loep genomen, maar ook de ervaringen van medewerkers op de werkvloer.De taak van de raad is om te onderzoeken of kinderen veilig thuis kunnen opgroeien. Als dat niet het geval is, adviseert de raad een rechter om maatregelen te nemen, zoals een uithuisplaatsing of ondertoezichtstelling. "Dit soort maatregelen grijpen diep in in het familieleven", zegt Iwan Bean, interim-directeur van de Raad voor de Kinderbescherming. "Daarom is het cruciaal dat we niet discrimineren. We moeten zeker weten dat we een Nederlands gezin in een gelijke situatie eenzelfde advies geven als een gezin met een andere culturele achtergrond."Alle bandleden hebben inmiddels leeftijden waarop de meeste mensen het wellicht wat rustiger aan gaan doen, maar niet de Rolling Stones. De rock-'n-rollband, die al sinds de jaren 60 actief is, presenteerde gisteren na achttien jaar met een nieuwe plaat: Hackney Diamonds.De bandleden vertelden waarom het album achttien jaar op zich liet wachten:Fijne dag!BinnenlandDeel artikel: