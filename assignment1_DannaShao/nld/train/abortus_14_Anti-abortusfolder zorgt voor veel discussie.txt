Rebecca van Damredacteur OnlineRebecca van Damredacteur Online'Ieder jaar vinden er in Nederland ongeveer 30.000 abortussen plaats'. Met deze tekst begint een flyer die deze week in heel Nederland wordt verspreid. Er zijn meteen meerdere initiatieven ontstaan tegen de verspreiding van de pro-lifefolder.Net5-presentator Merel Westrik startte de actie #NietInMijnGleuf, waarbij mensen een brievenbussticker kunnen bestellen om aan te geven dat ze de folder niet willen ontvangen.Ook het Humanistisch Verbond heeft speciale stickers ontworpen als tegengeluid voor de flyer, met daarop de tekst: "Ja voor vrije keuze" en "Nee tegen anti-abortusreclame". Een Facebook-actie van Valerie van de Flier om de folders verscheurd terug te sturen naar de afzender, wordt massaal gedeeld.Merel Westrik@MerelWestrikGeen zin in een anti-abortus folder in je brievenbus? https://t.co/ejvQ59KvSz #nietinmijngleuf https://t.co/bdCc8USMLD21:596 november 2019De heftigheid van de reacties verbaast Diederik van Dijk van Zorg voor Leven, de organisatie die de folder heeft laten maken. "Elk woordje in de folder is gewogen om te voorkomen dat het mensen kwetst, zonder oordeel en zonder choquerende foto's. Dat willen we niet. De folder is een uitgestoken hand, een uitnodiging tot een gesprek over hoe we de zorg voor deze vrouwen en hun kindje kunnen verbeteren.""Abortus leek jarenlang een vanzelfsprekend verworven recht. De discussie daarover leek, onterecht, een gepasseerd station; het recht op afbreking van de zwangerschap is toch immers wettelijk vastgelegd?" zegt Van Dijk. "Het gaat almaar over het zelfbeschikkingsrecht, maar we horen niks over de beschermwaardigheid van het ongeboren kind. Omdat wij geloven dat het leven door God gegeven is, willen we dat ook daarover wordt gesproken."PRINTmatters NL@printmattersnlNog een sticker tegen weer ander drukwerk
De strijd om (anti)abortus wordt ook via drukwerk uitgevochten. Het Humanistisch Verbond heeft een NEE-sticker ontworpen voor iedereen die geen anti-abortusreclame wil ontvangen. https://t.co/ULthlp51uH https://t.co/7ntnp6ZfPp16:049 oktober 2019"Voor veel vrouwen is dit een ingewikkelde en pijnlijke kwestie. De ongevraagde bemoeienis stuit me tegen de borst", zegt presentatrice Merel Westrik. Met de sticker wil ze vooral op een ludieke manier een tegengeluid laten horen. "De folder wekt de suggestie dat vrouwen niet goed nadenken. Terwijl ze verschillende contactmomenten met artsen hebben, en een bedenktijd van zes dagen. Zo'n besluit neem je niet lichtzinnig."Vooral de boodschap van de beweging achter de folder staat haar tegen. "Er staat dat abortus nooit een oplossing is, dat we het niet gewoon moeten vinden. Nou, soms is het wél een oplossing. En het is een verworven recht waar lang en hard voor gestreden is. Blijf daar van af!"Margreet Jansen, voorzitter van de Stichting Samenwerkende Abortusklinieken Nederland (StiSAN) herkent wel voor een deel wat er in de folder staat. In de praktijk ziet ze veel kwetsbare vrouwen en verdrietige situaties, zoals de folder het noemt. Maar ze is het niet eens met de bewering dat vrouwen onder druk worden gezet."Een vrouw besluit om zwaarwegende redenen tot een ingreep. Zij realiseert zich echt wel dat er een vruchtje in haar buik zit en dat dat een baby wordt. Zij moet beslissen of zij dat wel of niet wil, die zelfbeschikking, dat is zo belangrijk. En daar krijgt ze professionele begeleiding bij als ze in een abortuskliniek komt."Van Dijk spreekt dat tegen, en verwijst naar onderzoek van de overheid: "Als een vrouw in een abortuskliniek komt, wordt er te snel van uitgegaan dat zij alle opties heeft overwogen en alternatieven aangereikt heeft gekregen. Dat is niet zo, blijkt uit dat onderzoek. Die informatievoorziening kan beter. Vrouwen moeten alle mogelijkheden op een rijtje krijgen. Vaak zien we dat als er goede alternatieven worden besproken, vrouwen afzien van een ingreep."Nonchalant met anticonceptieMet zulke beweringen wordt een verkeerd beeld van abortusklinieken neergezet, meent Jansen: "Juist in het traject voor de ingreep, spreken we uitgebreid met vrouwen die bij ons komen. Je ziet bijvoorbeeld dat er in Nederland nonchalant wordt omgesprongen met anticonceptie. Daardoor raken vrouwen zwanger en zijn er herhaal-abortussen. Deze vrouwen krijgen een gesprek en deskundige voorlichting, en waar nodig hulp. Bovendien: Als vrouwen twijfelen over een ingreep, wat regelmatig gebeurt, dan behandelen we niet. Deze vrouwen worden deskundig begeleid, ook als ze besluiten het kind te houden."Zorg voor Leven trekt die bewering in twijfel en zegt maatschappijbreed de beste hulp voor moeder én kind te willen realiseren: "Spreken over abortus is een open zenuw in Nederland. Het is een verworven recht waar niet aan getornd mag worden. Dat is zo jammer."BinnenlandDeel artikel: