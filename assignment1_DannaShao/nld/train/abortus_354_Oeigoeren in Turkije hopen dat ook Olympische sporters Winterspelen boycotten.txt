Mitra Nazarcorrespondent TurkijeMitra Nazarcorrespondent TurkijeOeigoerse activisten in Turkije roepen landen en sporters op de Olympische Winterspelen te boycotten. Ze vragen aandacht voor de onderdrukking van hun families en vrienden die in zogenoemde 'heropvoedingskampen' in China zitten.Oeigoerse actiegroepen en mensenrechtenorganisaties zijn die kampen inmiddels 'concentratiekampen' gaan noemen. Ze spreken van een genocide op de Oeigoeren. Een onofficieel 'Oeigoerentribunaal' in Londen oordeelde vorige week op basis van een langlopend onderzoek en getuigenverklaringen dat er sprake is van een vooropgezet plan door de Chinese staat om de Oeigoerse cultuur en identiteit uit te wissen.De uitspraak van het tribunaal is niet rechtsgeldig: het is een onafhankelijk volkstribunaal, opgezet door internationale belangenorganisatie World Uyghur Congress.Mogelijk meer dan een miljoen Oeigoeren, Kazakken en andere moslimminderheden zitten opgesloten in strafkampen en detentiecentra in de Chinese regio Xinjiang. Er worden steeds meer getuigenissen opgetekend door Oeigoeren die het lukt China te verlaten. Verhalen over gedwongen sterilisatie, abortussen en martelingen in werkkampen.De Verenigde Staten, Canada, Australië en Groot-Brittannië kondigden al aan dat ze geen officials naar de Spelen zullen sturen. De druk op Nederland en andere Europese landen groeit, om ook een diplomatieke boycot aan te kondigen. De Oeigoerse gemeenschap in Turkije verwelkomt zo'n diplomatieke boycot. Maar zij zien het liefst dat ook Olympische sporters weigeren mee te doen aan de Spelen.In Istanbul, waar veel Oeigoeren wonen, is onlangs een museum geopend met een fototentoonstelling en simulaties van kampen waar Oeigoeren vast worden gehouden. Op basis van getuigenissen en gelekte documenten maakten ze onder meer een martelkamer na.In deze video geeft de Oeigoerse student Idris Ayas, oprichter van het museum, een rondleiding:In Turkije wonen ruim 50.000 Oeigoeren. Oeigoeren zijn cultureel verwant aan de Turken. Al sinds de jaren 50 zoeken Oeigoeren uit China hun toevlucht in Turkije. Ze spreken een Turkse taal en hebben hetzelfde geloof.De Oeigoeren wonen met name in Istanbul. Daar ontstond de afgelopen jaren een actiegroep van tientallen Oeigoeren die aandacht vraagt voor de Oeigoerse zaak. Ze demonstreren bij Chinese consulaten en ambassades, waar ze vaak tevergeefs opheldering eisen over vermiste familieleden.Meer over de situatie zie je in deze uitlegvideo van NOS op 3:BuitenlandDeel artikel: