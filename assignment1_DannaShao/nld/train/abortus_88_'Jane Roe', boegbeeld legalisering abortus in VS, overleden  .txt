De Amerikaanse Norma McCorvey, beter bekend als 'Jane Roe' wier abortusrechtszaak leidde tot de legalisering van abortus in de VS, is op 69-jarige leeftijd overleden. De roemruchte 'Roe v. Wade'-uitspraak van het hooggerechtshof leidt tot op de dag van vandaag tot verhitte debatten en pleidooien voor verruiming of inperking van de Amerikaanse abortuspraktijk. Op latere leeftijd werd de Texaanse McCorvey streng gelovig en werd ze een fervent tegenstander van abortus.Toen ze in 1969 zwanger was van haar derde kind stapte de ongehuwde, werkloze McCorvey naar twee vrouwelijke advocaten om haar recht op abortus te claimen. In Texas was zwangerschapsonderbreking destijds illegaal, tenzij het leven van de moeder in gevaar was.De rechtszaak, die ze voerde onder de naam Jane Roe, werd bekend onder de naam Roe v. Wade, naar de Texaanse openbare aanklager Henry Wade. De zaak leidde in 1973 tot de uitspraak van het hooggerechtshof dat het vrouwen in de VS vrij staat om een abortus te ondergaan. De rechters argumenteerden dat het tot het grondwettelijke recht op privacy hoort dat vrouwen zelf kunnen beslissen over beÃ«indiging van hun zwangerschap.Tegen die tijd had Roe haar inmiddels driejarige dochter voor adoptie afgestaan.In de daaropvolgende jaren werd de abortuswetgeving in de VS geleidelijk aan verder gereguleerd. Inmiddels verschillen de regels van staat tot staat. Zo schrijven sommige staten een bezinningsperiode voor, elders moeten zwangeren eerst met een adviseur praten of voorgelicht worden over het leed dat de foetus mogelijk wordt aangedaan. Late abortussen, vanaf 16 weken zwangerschap, zijn overal verboden.In de jaren 80 en 90 van de vorige eeuw bleef McCorvey strijden voor een ruime abortuswetgeving. Daaraan kwam abrupt een eind toen ze zich bekeerde tot het orthodoxe protestantisme en later tot het katholicisme. In 2005 stelde het hooggerechtshof haar in het ongelijk, nadat ze de Roe v. Wade-uitspraak had aangevochten.BuitenlandDeel artikel: