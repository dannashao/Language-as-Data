Marloes ElingsRedacteurMarloes ElingsRedacteurDe Ieren gaan vandaag naar de stembus om te stemmen over abortus. Binnen de EU heeft Ierland een van de strengste abortuswetgevingen. Uit opiniepeilingen blijkt dat het merendeel van de Ieren zal instemmen met nieuwe wetgeving waardoor abortus niet langer verboden zal zijn.De Ierse premier Leo Varadkar windt er geen doekjes om: hij behoort tot het ja-kamp. In een tweet schreef Varadkar deze week dat hij voor versoepeling van de wet gaat stemmen, en roept iedereen die ook voor verandering is op zijn bericht te retweeten.Leo Varadkar@LeoVaradkarOn Friday, I will be voting Yes. Watch this video to find out why and retweet if you’re voting Yes too. #rtept #8thRef #together2vote https://t.co/DNre8DKXdj22:5522 mei 2018Dankzij de strikte Ierse wetgeving kunnen vrouwen die zwanger zijn geraakt door incest of verkrachting geen abortus krijgen. Ook vrouwen die zwanger zijn van een kind dat niet levensvatbaar is, kunnen in Ierland hun zwangerschap niet afbreken.Ieder jaar reizen zo'n vierduizend Ierse vrouwen naar het buitenland, meestal naar Groot-Brittannië, om hun zwangerschap te beëindigen. Dat betekent dat er iedere dag zo'n tien tot twaalf vrouwen de veerboot of het vliegtuig nemen omdat ze in eigen land niet mogen worden geholpen. Er staat zelfs veertien jaar gevangenisstraf op.De afgelopen maanden hebben zowel het ja-kamp als het nee-kamp flink actie gevoerd. Nog nooit werd er in de Ierse media zo veel en zo vaak over ongewenste zwangerschappen, seksueel misbruik en abortus gesproken.Woensdagavond was er een tv-debat tussen voor- en tegenstanders. De aanvoerster van de laatste club, Maria Steen, trok zich terug maar besloot - na heel veel kritiek- op het laatste moment toch mee te doen.Nieuwsuur was vorig jaar in Ierland, toen bekend werd dat de overheid het advies kreeg om een referendum te houden. Het duurde uiteindelijk nog dik een jaar voor het zo ver was. Bekijk hier ons verslag uit 2017, met voor- en tegenstanders.NieuwsuurBuitenlandDeel artikel: