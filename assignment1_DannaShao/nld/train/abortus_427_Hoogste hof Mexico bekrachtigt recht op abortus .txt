Het Hooggerechtshof in Mexico heeft herbevestigd dat het strafbaar stellen van abortus ingaat tegen de grondwet. De uitspraak betekent dat een federale wet over abortus van tafel moet.Twee jaar geleden velde het hof hetzelfde oordeel, maar die uitspraak ging over een wet in de noordelijke deelstaat Coahuila. Door het jongste arrest zullen vrouwen in het hele land gemakkelijker toegang hebben tot abortus, is de verwachting.Vrouwenrechtenactivisten zijn blij met het besluit:Sinds de uitspraak van twee jaar geleden hadden sommige staten in het conservatieve katholieke land abortus al uit het strafrecht gehaald, maar in het merendeel was dat nog niet het geval.Afgelopen jaren is abortuswetgeving in steeds meer Latijns-Amerikaanse landen versoepeld. In de Verenigde Staten, dat een grens deelt met Mexico, heeft het Hooggerechtshof vorig jaar juist een streep gezet door het federale recht op abortus. In ongeveer de helft van de Amerikaanse staten is de toegang tot abortus sindsdien aangescherpt of geblokkeerd.BuitenlandDeel artikel: