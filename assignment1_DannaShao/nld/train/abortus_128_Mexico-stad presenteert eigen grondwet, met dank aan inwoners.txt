De Mexicaanse hoofdstad Mexico-stad heeft sinds deze week een eigen grondwet. De burgemeester van de stad heeft de zogenoemde Carta Magna vandaag aangeboden. In het document staan de rechten van de inwoners van Mexico-stad opgesomd, en worden zaken geregeld die het bestuur van de stad betreffen.Een gezelschap van gemeentelijke bestuurders, academici en vertegenwoordigers van maatschappelijke groepen heeft vier maanden lang gewerkt aan de grondwet. Inwoners van de stad konden zelf voorstellen doen, mits ze voldoende handtekeningen van de stedelingen wisten te verkrijgen.De grondwet ademt een progressieve sfeer, met rechten voor homo's, lesbiennes en transgenders, en het recht van vrouwen op abortus. Mexico-stad is de enige plaats in Mexico waar abortus onder geen enkele omstandigheid strafbaar is.In de Carta Magna is ook vastgelegd dat de stad meer parken moet krijgen en dat een aantal bevoegdheden van het gemeentebestuur in handen komt van wijkraden.De burgemeester sprak van een 'historische gebeurtenis'. Mexico-stad wordt, net als steden als Washington DC, Canberra en Kuala Lumpur, voor een belangrijk deel bestuurd door de nationale regering. Daartegen rees de laatste jaren verzet; de grondwet maakt de stad dan ook autonomer.De nieuwe, eigen grondwet wordt volgend jaar van kracht.BuitenlandDeel artikel: