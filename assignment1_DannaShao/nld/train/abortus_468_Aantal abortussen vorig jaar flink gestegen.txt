Vorig jaar zijn er meer abortussen uitgevoerd dan een jaar eerder. Dat meldt de Inspectie Gezondheidszorg en Jeugd (IGJ) in een jaarlijkse rapportage. Het gaat om een stijging van 4557, naar in totaal 35.606 zwangerschapsafbrekingen in 2022.Het totaal aantal abortussen ligt sinds 2011 rond de 30.000 per jaar. In de jaren voor de coronapandemie steeg het aantal, om in 2020 en 2021 weer licht af te nemen. 2022 kende dus weer een relatief forse toename, van bijna 15 procent.De toename was ongeveer gelijk in alle leeftijdsgroepen. Het aantal abortussen onder tieners steeg minder hard dan voorheen, maar nog altijd met 13 procent.De meeste afbrekingen vonden vorig jaar plaats bij vrouwen tussen de 30 en 35 jaar. Daarna volgt de groep vrouwen tussen de 25 en 30 jaar.85 procent van de afbrekingen vond in de eerste dertien weken van de zwangerschap plaats, waarvan het merendeel in de eerste acht weken. De overige afbrekingen vonden plaats in het tweede trimester (vanaf 13 weken zwangerschap).De inspectie geeft geen duidelijke verklaring voor de toename van het aantal abortussen. Vanwege privacyregels geven ziekenhuizen en abortusklinieken geen priv√©-informatie door aan de inspectie.BinnenlandDeel artikel: