Het uitgelekte ontwerpadvies over abortus van het Amerikaanse Hooggerechtshof was een concept, en nog geen definitief standpunt van het hof. Dat zegt opperrechter John Roberts in een eerste reactie op een gelekt document waarin het Hooggerechtshof lijkt af te koersen op het inperken van het federale recht op abortus in de Verenigde Staten.Het document is wel authentiek, benadrukt Roberts, die opdracht geeft tot een onderzoek naar het lek. Hij spreekt van een "flagrante vertrouwensbreuk", bedoeld "om de integriteit van onze activiteiten te ondermijnen".Vrijwel direct na het nieuws verzamelden voor- en tegenstanders van abortus zich bij het Hooggerechtshof:Voor progressieve Amerikanen en vrouwenrechtenorganisaties komt het document aan als een mokerslag. Uit het document blijkt dat een meerderheid van de negen rechters eerdere uitspraken van het Hooggerechtshof over het recht op abortus wil herroepen.Het gevolg zou zijn dat de afzonderlijke staten weer verantwoordelijk worden voor de wetgeving over abortus.Zo kijken Amerikaanse staten aan tegen abortusrechten:In de concepttekst die de Amerikaanse nieuwssite Politico publiceerde, zet een van de leden van het hof, rechter Samuel Alito, in bijna honderd pagina's uiteen hoe de meerderheid denkt over de geruchtmakende zaak Roe vs. Wade uit 1973, die het fundament vormt van het abortusrecht in de VS. Hij schrijft onder meer: "Het is tijd om recht te doen aan de grondwet en de abortuskwestie weer bij de gekozen volksvertegenwoordigers te leggen."De Amerikaanse president Biden kondigde al aan zich te gaan verzetten tegen het eventuele besluit van het hof. Hij noemde het document "radicaal" en de keuzevrijheid van vrouwen "fundamenteel"."Als het Hooggerechtshof inderdaad in meerderheid voor afschaffing van het recht op abortus is, is dat een historisch moment over een thema dat je gerust een van de meest explosieve in de Amerikaanse politiek mag noemen.Het recht op abortus is het belangrijkste slagveld in de cultuuroorlog die eigenlijk altijd woedt in Amerika. De Democraten zullen furieus zijn dat dit in 2022 nog kan: een vrouw het recht ontnemen om beslissingen te nemen over haar eigen lichaam. Voor conservatieven zou dit een zeer grote overwinning zijn die weinigen nog hadden verwacht op dit moment.Abortus moet worden begrensd, daarover is iedereen het eigenlijk wel eens. Maar waar leg je die grens, hoe voer je dat uit, bij wie ligt het recht om die grens te leggen? Dat is voor alle partijen een hele principiÃ«le, emotionele keuze. Dus dit zal na vandaag ook een zeer politiek gevecht worden."In een eerdere versie van dit artikel stond ten onrechte dat het recht op abortus in de VS in de grondwet is vastgelegd. Dat is onjuist, de grondwet zegt daar niets over. De wetgeving is juist gebaseerd op de zaak Roe vs. Wade uit 1973, waarvan de uitkomst nu dus weer ter discussie staat. Dit is hierboven aangepast.BuitenlandDeel artikel: