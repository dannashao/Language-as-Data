Kamala Harris, Democratisch senator en running mate voor Joe Biden, verwijt de Republikeinen in de Senaat dat ze de benoeming van een conservatieve kandidaat-rechter "erdoorheen willen rammen", pal voor de verkiezingen."We zijn 22 dagen verwijderd van de verkiezingsdatum. De Republikeinen proberen een rechter voor het Hooggerechtshof voor het leven benoemd te krijgen, terwijl al bijna 7 miljoen Amerikanen hebben gestemd", zei Harris over de hoorzittingen in de Senaat over de voordracht van rechter Amy Coney Barrett die vandaag zijn begonnen.President Trump droeg Barrett een maand geleden voor, kort na de dood van de liberale rechter Ruth Bader Ginsburg. Direct na haar overlijden drongen de Democraten erop aan de opvolging over de verkiezingen van 3 november heen te tillen. De opvolgingskwestie is gepolitiseerd: als de behoudende katholieke Barrett wordt benoemd, telt het Hooggerechtshof zes conservatieve en drie liberale rechters, en slaat de balans in het hof verder door naar de conservatieve kant.De benoeming van de conservatieve kandidaat-rechter is omstreden en daarom verzamelden voor- en tegenstanders zich in Capitol Hill:In weerwil van de ophef zette Trump zijn voordracht door en voelt de Senaat, die door Republikeinen wordt gedomineerd, Barrett vier dagen aan de tand. Een deel van de senatoren, onder wie Harris, volgt vanwege de coronadreiging de zitting op afstand. Opmerkelijk genoeg zit senator Michael Lee uit Utah, bij wie onlangs corona werd vastgesteld, in de zaal. Volgens zijn woordvoerder heeft Lee, die wel een mondkapje draagt, geen symptomen.De Democraten zullen Barrett vooral ondervragen op haar positie in zaken als gezondheidszorg en abortus, waarop toekomstige uitspraken van het Hooggerechtshof een beslissende invloed kunnen hebben. Zo oordeelt het hof op 10 november over Obamacare, de zorgverzekering die onder president Obama is ingevoerd en die de Republikeinen een doorn in het oog is. "De vergoeding van de gezondheidszorg voor miljoenen Amerikanen staat op de helling met deze nominatie", zei Democratisch senator Feinstein aan het begin van de hoorzitting.In haar openingsverklaring zei Barrett dat ze zich zal laten leiden door de letter van de wet, niet door haar persoonlijke opvattingen. Ze wees erop dat rechtbanken niet moeten proberen om beleid te maken, dat is aan de regering.Als de hoorzittingen geen grote verrassing oplevert, krijgt Barrett naar verwachting het groene licht van de Senaat.CollectieVan Trump naar BidenBuitenlandDeel artikel: