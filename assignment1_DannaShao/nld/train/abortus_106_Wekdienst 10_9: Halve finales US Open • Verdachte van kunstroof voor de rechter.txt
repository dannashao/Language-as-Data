Goedemorgen! In de US Open wordt vandaag twee keer een halve finale gespeeld en de OESO publiceert twee rapporten die de impact van de coronacrisis op de EU onder de loep nemen.Eerst het weer: vandaag schijnt geregeld de zon, maar vooral vanmiddag komen buien voor. Landinwaarts kunnen dit felle buien zijn met kans op hagel, onweer en lokaal veel regen. Het wordt 22 tot 24 graden. De komende dagen is het licht wisselvallig met temperaturen rond 20 graden.Ga je de weg op? Hier vind je het overzicht van de files en werkzaamheden. Check hier de dienstregeling voor het spoor.Het internationale congres voor natuurbehoud roept Nederland op om af te zien van nieuwe gaswinning in de Waddenzee. Dat bleek gisteravond op het IUCN World Congress in Marseille. Daar haalde een oproep van onder meer de Waddenvereniging om niet te starten met nieuwe gaswinning in het natuurgebied een grote meerderheid."Dit betekent dat regeringen en natuurbeschermers van over de hele wereld de Nederlandse regering oproepen om het gas onder de Waddenzee te laten zitten", laat de Waddenvereniging weten. Volgens de vereniging gebeurde het niet eerder dat overheden vanuit de hele wereld Nederland op deze manier hebben aangesproken op de gaswinning uit de Waddenzee.Wetenschappers van de Technische Universiteit Eindhoven hebben de Ig Nobelprijs gekregen met een onderzoek naar het gedrag van voetgangers in mensenmassa's. De twee onderzoekers ontdekten dat mensen gemiddeld minimaal 75 centimeter afstand van elkaar houden om botsingen te voorkomen.Hoogleraar Federico Toschi en universitair onderzoeker Alessandro Corbetta analyseerden voor hun onderzoek de bewegingen van 5 miljoen mensen in het treinstation van Eindhoven. Ze observeerden de voetgangers met vier sensoren onder de perrons van het station.De Ig Nobelprijzen zijn bedoeld voor onderzoek dat je eerst laat lachen en daarna laat nadenken. Ze worden altijd vlak voor de bekendmaking van de echte Nobelprijzen uitgereikt. Het gaat om echte onderzoeken die gepubliceerd moeten zijn in een erkend wetenschappelijk tijdschrift.Fijne dag!BinnenlandBuitenlandDeel artikel: