Voormalig president van Frankrijk Valéry Giscard d'Estaing is overleden, melden Franse media. Hij was 94 jaar.Giscard d'Estaing werd enkele weken geleden opgenomen in een ziekenhuis in Tours met een verminderde hartfunctie. Volgens de stichting die zijn naam draagt is hij overleden aan de gevolgen van covid-19. Hij overleed woensdag in zijn huis in het departement Loir-et-Cher.Fondation Valéry Giscard d'Estaing@Fondation_VGE#VGE s’est éteint mercredi 02/12/20 dans sa maison familiale du Loir-et-Cher.
Son état de santé s’était dégradé et il est décédé des suites du #COVID19 .
Conformément à sa volonté, ses obsèques se dérouleront dans la plus stricte intimité familiale.23:432 december 2020In september was hij ook al in een ziekenhuis in Parijs behandeld aan een longinfectie.De in 1926 geboren Giscard d'Estaing was president van Frankrijk van 1974 tot 1981. Hij stond bekend als een liberaal politicus en hij voerde diverse hervormingen door. Tijdens zijn presidentschap kwamen er onder meer nieuwe wetten voor echtscheiding, abortus en geboortebeperking. Ook werd de doodstraf afgeschaft.Nadat hij in 1981 de verkiezingen had verloren van de sociaal-democraat François Mitterrand werd Giscard d'Estaing wijnboer, maar hij bleef ook politiek actief. Zo was hij voorzitter van de Conventie voor de Toekomst van de Europese Unie, die in 2004 een Europese grondwet opstelde.Sinds 21 januari 2017 was hij de langstlevende oud-president van Frankrijk.Bekijk hier een terugblik op zijn carrière.BuitenlandDeel artikel: