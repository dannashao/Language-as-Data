De nieuwe ambassadeur van de VS, Peter Hoekstra, heeft zijn geloofsbrieven overhandigd aan koning Willem-Alexander. Dat gebeurde op Paleis Noordeinde in Den Haag. De Amerikaan van Nederlandse afkomst is nu officieel in functie.Aansluitend ontving Hoekstra de pers in zijn ambtswoning. De journalisten vroegen hem herhaaldelijk naar zijn uitlatingen bij een debat in 2015, waarin hij zei dat er in Nederland no-gozones zijn waar auto's en politici in brand worden gestoken.Maar Hoekstra weigerde te zeggen of hij nog steeds achter zijn bewering staat. "Het gaat niet meer om mij. Ik ben geen politicus meer. Ik vertegenwoordig de VS in Nederland. Het is een andere tijd."Toen Nieuwsuur hem er in december naar vroeg, beschuldigde hij correspondent Wouter Zwart van het verspreiden van nepnieuws, waarna hij zijn eigen uitspraken ontkende. Later bood hij daar excuses voor aan.Tijdens de persconferentie na het aanbieden van zijn geloofsbrieven in de residentie benadrukte Hoekstra meer dan eens de goede relatie tussen Nederland en de Verenigde Staten. Die relatie "duurt al meer dan 400 jaar en de banden tussen beide landen zijn sterk, gezond en energiek".Op het gebied van inlichtingen, internationale veiligheid en Defensie is de samenwerking het best zichtbaar, zegt hij. Daar liggen volgens de kersverse diplomaat nog genoeg uitdagingen. "Samen moeten we de Nederlanders en de Amerikanen een gevoel van veiligheid geven."De strijd tegen cyberaanvallen is voor de Amerikanen een prioriteit. Hoekstra noemde cyberaanvallen "het nieuwe slagveld, een nieuwe manier van oorlog voeren waar geen regels gelden".Op de vraag of hij er voor gaat zorgen dat president Trump Nederland in de komende jaren bezoekt, zei Hoekstra dat het mooi zou zijn als een Amerikaanse politicus zelf komt kijken en vooral komt meemaken wat een bijzonder land Nederland is. "Je kan het ze wel vertellen, maar het is beter als ze hierheen komen en het zelf beleven."In het persgesprek, met hier en daar een paar Nederlandse woorden, gaf de in Groningen geboren Hoekstra aan dat het voor hem heel bijzonder is om in Nederland ambassadeur te mogen zijn.Peter (Pete) Hoekstra (1953) werd geboren in Groningen. In 1956, toen hij drie jaar oud was, emigreerde hij met zijn ouders naar de staat Michigan in de Verenigde Staten, waar hij politieke wetenschappen studeerde. Hij maakte carri√®re in het bedrijfsleven en was onder meer directielid van een groot kantoormeubelbedrijf.Van 1993 tot 2011 was hij in Washington D.C. Republikeins Congreslid voor de staat Michigan. De nieuwe ambassadeur in Den Haag staat bekend om zijn religieuze en conservatieve standpunten. Hij is verklaard tegenstander van het homohuwelijk en abortus.Tijdens de verkiezingen van 2016 was Hoekstra adviseur in het campagneteam van Donald Trump. Hij adviseerde Trump onder meer over nationale veiligheidsvraagstukken. Hoekstra werd door Trump ook genoemd als kanshebber voor de functie van CIA-directeur.BuitenlandDeel artikel: