woensdag 15 december 2021, 19:31Veel reacties vanavond op de presentatie van het regeerakkoord, met een lange reeks belangenorganisaties die stilstaan bij de gevolgen van de plannen van VVD, D66, CDA en CU voor hun sector. Maar wat betekent dit akkoord eigenlijk voor je eigen portemonnee?Meer daarover lees je hier:En hoe zit het nou met de nieuwe bestuurscultuur en welke partij heeft het meeste moeten inleveren?Lees hier de vragen die voorbijkwamen bij de Q&A op Facebook met politiek verslaggevers Xander van der Wulp (NOS) en Jorn Jonker (Nieuwsuur):Daarmee sluiten we dit liveblog over de presentatie van het coalitieakkoord. Morgenochtend zijn we terug met een nieuw blog, over het debat dat de Tweede Kamer nu gaat voeren over het eindverslag van de informateurs Remkes en Koolmees. VVD-leider Rutte zal daarin worden aangesteld als formateur, waarna hij de komende weken een kabinet kan gaan samenstellen. Tot morgen!woensdag 15 december 2021, 19:15De plannen in het coalitieakkoord zijn wat politiebond NPB betreft "meer van hetzelfde en dus te weinig", zegt voorzitter Jan Struijs. "Wij zien een lange lijst in de magnetron opgewarmde beloften, maar het geld om daar serieus politiewerk van te maken, blijft ijskoud achterwege."VVD, D66, CDA en ChristenUnie willen oplopend structureel een miljard euro reserveren voor het versterken van de veiligheid. Het moet onder meer gaan naar het tegengaan van ondermijning, de inlichtingendiensten en het versterken van de justitiÃ«le keten.Voor het versterken van de politieorganisatie is 200 miljoen euro uitgetrokken, maar volgens Struijs is niet duidelijk wat dat betekent. Hij zegt ook dat het korps kampt met een begrotingstekort van bijna 300 miljoen euro. "Het ziet er voor de passerende burger heel aardig uit, maar het politiepersoneel schiet er niets mee op."woensdag 15 december 2021, 19:07Koning Willem-Alexander heeft de informateurs Remkes en Koolmes ontvangen op Paleis Huis ten Bosch. Daar hebben zij hem geÃ¯nformeerd over hun eindverslag, met als bijlage het akkoord van VVD, D66, CDA en ChristenUnie.woensdag 15 december 2021, 18:53De Nederlandse GGZ, de belangenorganisatie voor de geestelijke gezondheidszorg, zegt overwegend positief te zijn over het coalitieakkoord. Voorzitter Ruth Peetoom: "Mooi dat er in de plannen expliciet aandacht is voor mentale gezondheid en de ggz. We zijn blij met onder andere de investeringen in een preventieakkoord en de aandacht voor suÃ¯cidepreventie."Wel zijn er zorgen over de extra bezuiniging van een half miljard euro die de coalitie vanaf 2025 wil doorvoeren op jeugdhulp. "Dat gebeurt zonder goede onderbouwing. Zeker met de zware gevolgen van corona voor de jeugd die nog jarenlang zullen doorwerken kan er geen sprake zijn van minder geld voor de jeugdhulp."Branches Gespecialiseerde Zorg voor Jeugd (BGZJ), een samenwerkingsverband van onder andere Jeugdzorg Nederland en de Nederlandse GGZ, deelt die bezorgdheid. "We missen de onderbouwing voor deze extra bezuiniging en maken ons grote zorgen dat wederom de meest kwetsbare kinderen en gezinnen hier de dupe van zijn. We vragen de coalitiepartijen deze bezuiniging te heroverwegen." Aanbieders van jeugdhulp staan volgens BGZJ al onder druk en kunnen een verdere bezuiniging niet aan.woensdag 15 december 2021, 18:48De tabaksaccijns wordt verhoogd, valt op te maken uit de budgettaire bijlage van het coalitieakkoord. Daarmee stijgt de prijs van sigaretten de komende jaren, tot ongeveer 10 euro per pakje. De gemiddelde prijs van een pakje is nu nog 7,20 euro.woensdag 15 december 2021, 18:00Net als veel andere brancheorganisaties en belangenbehartigers in de onderwijssector spreekt de Vereniging Hogescholen van ambitieuze plannen. Echter, voor het hbo biedt het akkoord te weinig houvast, vindt voorzitter Maurice Limmen. "Er moet nog veel worden uitgewerkt en onderbouwd. Zo is onduidelijk wat de precieze investeringsambities zijn op het gebied van praktijkgericht onderwijs in het hbo."Het afschaffen van het leenstelsel per studiejaar 2023-2024 vindt de Vereniging Hogescholen een goede stap. Het is goed dat hiermee een mogelijke drempel wordt weggenomen om een hbo-studie te gaan doen. We hebben die jonge professionals allemaal hard nodig in de ziekenhuizen, voor de klas en in de techniek."woensdag 15 december 2021, 17:53De PO-Raad, de belangenbehartiger voor schoolbesturen, vindt dat de plannen in het regeerakkoord hoopvol stemmen. "VVD, D66, CDA en ChristenUnie willen de salariskloof dichten en structurele bekostiging bij een 'masterplan' voor versterking van de onderwijskwaliteit, zaken waar het onderwijs al heel lang om vraagt", zegt PO-Raad voorzitter Weima.De organisatie mist wel aandacht voor onderwijshuisvesting. "Dat stelt teleur: goede, gezonde, toegankelijke en duurzame schoolgebouwen zijn noodzakelijk om goed te kunnen leren en werken."woensdag 15 december 2021, 17:30Studentenbonden gaan begin volgend jaar demonstreren in reactie op de plannen die de coalitie heeft met het leenstelsel. De Landelijke Studentenvakbond (LSVb) en FNV Young & United vinden dat studenten onvoldoende gecompenseerd worden voor de schulden die ze onder het leenstelsel hebben opgebouwd.In het akkoord staat dat het leenstelsel wordt afgeschaft. Studenten die onder het stelsel hebben geleend, krijgen compensatie in de vorm van korting op hun studieschuld of een studievoucher, die al bestaat. Voor dit plan wordt een miljard euro uitgetrokken.Volgens de LSVb kunnen studenten dan omgerekend 3000 euro terugkrijgen, 2000 uit de huidige voucherregeling en nog eens 1000 euro per student met het nieuwe plan. "Met dat bedrag kun je niet eens twee jaar collegegeld betalen. En dat terwijl studenten soms tienduizenden euro's schuld hebben opgelopen", vindt de bond.Het Interstedelijk Studenten Overleg (ISO) spreekt van een compensatie die "magertjes" is. Toch geeft het ISO de plannen een "studententien", wat studentenjargon is voor een zes. Dat is omdat de studiebeurs voor alle studenten terugkeert, het bindend studieadvies wordt versoepeld en het kabinet extra investeert in het hoger onderwijs.woensdag 15 december 2021, 17:18Forum voor Democratie noemt het regeerakkoord een kartelakkoord, dat in alles een voortzetting is van de ideeÃ«n van de bestuurders die vorig jaar zijn afgetreden. "Bestuurders worden dus niet afgestraft, maar juist beloond voor wanbestuur."De partij vindt dat "klimaatfetisjisme" en "betuttelende controledwang" tot een hoogtepunt komt met een minister voor Klimaat en Energie. Die gaat volgens Forum "miljarden aan onzinnige klimaatplannen en een verzonnen stikstofprobleem" uitgeven.Ook is in de schriftelijke verklaring van de partij te lezen dat Forum voor Democratie vindt dat Nederlanders "geplaagd" gaan worden door een suikertaks en rekeningrijden.woensdag 15 december 2021, 17:07De Algemene Onderwijsbond (AOb) concludeert dat het loont om actie te voeren, omdat in het regeerakkoord staat dat de loonkloof - het salarisverschil tussen leraren in het basisonderwijs en die in het voortgezet onderwijs - wordt gedicht. "Daar strijden wij al jaren voor", reageert de grootste onderwijsbond van Nederland. Ook het onderbrengen van het het speciaal onderwijs bij het voortgezet onderwijs vindt de AOb een goede stap.De bond vindt wel dat er te weinig wordt gedaan om het lerarentekort aan te pakken. Informateur Koolmees zei dat dit probleem niet in Ã©Ã©n kabinetsperiode kan worden opgelost, omdat er te weinig leraren zijn. "Dat vind ik wel een schokkend gebrek aan ambitie", aldus AOb-voorzitter Van Gelder. "Het woordje 'lerarentekort' staat Ã©Ã©n keer in het regeerakkoord, en dan alleen nog met de opmerking dat de huidige leraren meer uren zouden moeten werken. Alsof dat mogelijk zou zijn, met de huidige werkdruk."woensdag 15 december 2021, 16:56Van Haga van de gelijknamige groep twittert dat regeerakkoord een ramp is voor Nederland: "Meer immigratie, meer klimaat- en stikstofwaanzin en als klap op de vuurpijl wordt rekeningrijden ingevoerd."BVNL | Belang van Nederland@BVNLNederlandHet #regeerakkoord is een ramp voor Nederland. MÃ©Ã©r immigratie, mÃ©Ã©r klimaat- en stikstofwaanzin en als klap op de vuurpijl wordt rekeningrijden ingevoerd. De @VVD  heeft haar bestaansrecht opgegeven voor een huwelijk met de klimaatclub van @D66. #BVNL 

https://t.co/dxGQ8ccxHb15:4715 december 2021woensdag 15 december 2021, 16:47De grootste oppositiepartijen in de Tweede Kamer zijn kritisch op het vandaag gepresenteerde coalitieakkoord. Vooral de geloofwaardigheid van de partijen en de zorguitgaven noemen ze problematisch.woensdag 15 december 2021, 16:41Denk-leider Azarkan had nog hoop dat er toch geen kabinet-Rutte IV zou komen. "Maar helaas, het is niet anders." Volgens hem moet de coalitie oppassen dat dit niet het kabinet wordt van de loze beloften: "Met heel veel geld koop je geen vertrouwen". Azarkan is ook teleurgesteld in de 4,5 miljard bezuinigingen in de zorg, zegt hij.woensdag 15 december 2021, 16:37De kinderopvangbranche reageert gematigd positief over de plannen in het akkoord. "Kinderopvang wordt voor veel mensen goedkoper, dat is goed nieuws, maar dan wel in het bijzonder voor de hoge inkomens - en dat is een aandachtspunt", vindt Brancheorganisatie Kinderopvang. "Waar we ongelukkig mee zijn, is dat de kinderopvang niet breder toegankelijk wordt, voor niet-werkende ouders. Dat is teleurstellend en de prijs die we betalen voor het 'gratis maken'".Ook Branchevereniging Maatschappelijke Kinderopvang (BMK) vindt dat. "Afschaffing van de kinderopvangtoeslag is een doorbraak en fantastisch nieuws voor werkende ouders. Het kabinet laat echter een kans liggen, omdat de kansenongelijkheid niet wordt aangepakt, doordat kinderen van niet-werkende ouders geen toegang krijgen."woensdag 15 december 2021, 16:33Partij voor de Dieren-leider Ouwehand zegt over het akkoord dat het krimpen van de veestapel nog steeds het grote taboe is. "En de stikstofcrisis lijkt te worden opgelost met het verschuiven en verplaatsen van problemen op kosten van de belastingbetaler."Volgens de Partij voor de Dieren is het niet mogelijk om vertrouwen te hebben in een regering onder leiding van Rutte. "Want als het hem uitkomt, is hij bereid om te liegen tegen de Kamer."woensdag 15 december 2021, 16:27De fractie-Den Haan vindt dat in het regeerakkoord meer over ouderen staat dan in het vorige. "Maar het zijn losse flodders en een visie op ouder worden ontbreekt", vindt leider Liane den Haan.woensdag 15 december 2021, 16:26SGP-leider Van der Staaij vindt het goed dat er nu een coalitieakkoord is, nu er na de verkiezingen al zoveel tijd is verstreken. Maar hij is er niet gerust op wat er met de medisch-ethische onderwerpen zal gebeuren, nu veel aan de Kamer zelf wordt overgelaten. "Je ziet het getouwtrek van de verschillende partijen."woensdag 15 december 2021, 16:19Greenpeace Nederland vindt het nog "te vroeg om de vlag uit te hangen". "Veel plannen zijn nog onduidelijk, maar het is zeker dat we niet meer om de klimaat- en natuurcrisis heen kunnen. We zien een trendbreuk richting groen, maar de grote verbouwing van Nederland die nodig is, is pas net begonnen", zegt directeur Andy Palmen."Na decennia van uitstel is gekozen voor de grote onvermijdelijke hervorming van de Nederlandse landbouw. De nieuwe stikstofplannen zijn bij elkaar een grote stap in de aanpak van de natuurcrisis. Het is alleen onzeker of het totale pakket aan maatregelen voldoende ruimte geeft aan de meest kwetsbare natuur om te herstellen", aldus de directeur.woensdag 15 december 2021, 16:14Autobranchevereniging BOVAG is blij dat "het taboe van rekeningrijden af is" en pleit voor betalen naar gebruik in plaats van betalen voor het bezit van een voertuig. Voorzitter Han ten Broeke: "Betalen naar gebruik - een tarief per kilometer gebaseerd op de milieukenmerken van het voertuig - kan daaraan bijdragen."woensdag 15 december 2021, 16:11JA21-leider Eerdmans is vooral teleurgesteld over wat de partijen hebben afgesproken over migratie. "Er wordt aan de instroom niks gedaan. Er is geen begin van ambitie. En met de uitstroom gebeurt ook niks."Verder is JA21 niet voor rekeningrijden en vindt de partij dat de coalitie 35 miljard euro "in een bodemloze klimaatput" stopt.woensdag 15 december 2021, 16:04Volt-leider Dassen wijst erop dat hij in zijn tijd als Kamerlid nog nooit een coalitieakkoord heeft meegemaakt. "Dat we er nu een hebben, is positief", vindt hij.Het valt hem op dat er veel geld beschikbaar is om allerlei problemen op te lossen. "Maar de afgelopen tien jaar was geld eigenlijk niet het probleem. Wij hadden graag concretere doelen gezien op het gebied van klimaat."woensdag 15 december 2021, 16:01Vanuit werkgeversorganisatie VNO-NCW is positief gereageerd op het akkoord. "Het is een heel compleet akkoord", vindt directeur Ingrid Thijssen. Ze zegt dat er grote vraagstukken aan bod komen die belangrijk zijn voor het bedrijfsleven.Thijssen hoopt dat er wordt ingezet op een stabiel ondernemersklimaat. "Een ondernemer neemt financiÃ«le risico's. Je wilt weten waar je aan toe bent en stabiliteit." Maar het komt wel aan op de uitvoering van de plannen. "Daar zijn we in Nederland niet zo goed in."woensdag 15 december 2021, 15:59Tuur Elzinga, de voorzitter van vakbond FNV, is blij met het voornemen van de coalitie om het flexwerk beter te reguleren. "Als het gaat om het terugdringen van de doorgeslagen flexibilisering, hebben ze eindelijk geluisterd naar wat wij al jaren zeggen. De postbezorgers en de mensen in de distributiecentra gaan merken dat ze straks wel een vast contract kunnen krijgen."Over het andere agendapunt van FNV, het minimumloon, is Elzinga kritisch. "Het gaat om een verhoging van een schamele 80 cent per uur, terwijl het wat ons betreft vier euro per zou moeten zijn. Op deze manier gaan we mensen echt niet uit de armoede halen."woensdag 15 december 2021, 15:57Marjan Minnesma, directeur van klimaatactiegroep Urgenda, is voorzichtig positief over de 35 miljard die in het coalitieakkoord wordt vrijgemaakt voor het klimaat. "Daar moet ik absoluut positief over zijn." Er staan nog wel veel losse eindjes in het akkoord, vindt ze. "Het is soms nog niet helemaal duidelijk wat de uitgaven precies opleveren."Nieuwe rechtszaken sluit Minnesma niet uit, maar "als het kabinet nu gaat doen wat in de plannen staat, denk ik dat ik niet terug hoef naar de rechter voor de oude zaak. Dat zou heel fijn zijn."woensdag 15 december 2021, 15:42SP-leider Marijnissen vindt het nieuwe kabinet een ongeloofwaardige doorstart van Rutte-III. "Het zijn dezelfde partijen, dezelfde ideeÃ«n en dezelfde mensen."Ze noemt de plannen voor de zorg een mes in de rug van die sector: "In deze tijd een structurele bezuiniging aankondigen en geen salarisverhoging."Marijnissen kondigt aan dat het kabinet de SP lijnrecht tegenover zich zal vinden.woensdag 15 december 2021, 15:38PvdA-leider Ploumen vindt dat met het aantreden van het nieuwe kabinet de zorgen van de Nederlanders niet voorbij zijn. Zij mist een visie van het kabinet op het einde van de coronapandemie. "En in deze tijd bezuinigt deze doorstartcoalitie 5 miljard op de zorg. Dat vind ik onbegrijpelijk".Ze had graag samen met GroenLinks mee-onderhandeld, "maar CDA en VVD wilden niet en D66 heeft dat toegestaan".Ploumen zei ook dat ze voorstellen van de coalitie die ze goed vindt zal steunen. "Maar veel voorstellen zijn voor verbetering vatbaar en daar gaan we ons vanuit de oppositie voor inzetten."woensdag 15 december 2021, 15:30Het aanstaande kabinet wil de komende jaren de uitgaven in de zorg verder afremmen. Dat wil zeggen dat de zorguitgaven per saldo nog wel stijgen, maar door de maatregelen minder hard. De coalitie wil de groei structureel met 4,5 miljard euro afremmen.Als de zorgkosten ongebreideld zouden doorgroeien is dat op lange termijn niet financieel houdbaar. Daarom wil de coalitie onder meer harder gaan onderhandelen over de prijzen van nieuwe medicijnen en hoog-complexe zorg concentreren op een beperkt aantal plekken in het land.Dit onderdeel van het regeerakkoord wordt misschien lastig in het debat morgen in de Tweede Kamer. Zowel Wilders en Klaver hebben hier inmiddels een punt van gemaakt. Zij vinden dat er niet "bezuinigd" mag worden op de zorg.woensdag 15 december 2021, 15:25GroenLinks-leider Klaver vindt het grootste verschil met de vorige coalitie dat Pieter Omtzigt er niet meer in zit. "Het lijkt heel erg op wat er de vorige keer lag. Er is meer geld en het is op sommige punten ambitieuzer, maar ook de vorige keer hebben ze de doelstellingen niet gehaald en ik geloof niet dat ze dat nu wel gaan doen."Hij noemt het "een grote fout dat er bijna 5 miljard op de zorg wordt bezuinigd". Volgens hem moet dat nog voor de regeringsverklaring worden hersteld.Klaver blijft het vreemd vinden dat PvdA en GroenLinks niet samen aan de onderhandelingen mochten meedoen.woensdag 15 december 2021, 15:20PVV-leider Wilders is zich "helemaal kapot geschrokken" van het akkoord. Hij vindt dat de coalitie veel minder moet uittrekken voor de aanpak van de problemen op het gebied van stikstof en klimaat en volgens hem gaat er ook veel te veel naar ontwikkelingssamenwerking. Wilders zei dat hij geen enkele maatregel heeft gevonden om de instroom van asiel en immigratie te beperken. "Het lijkt wel of Rutte bij de onderhandelingen niet aanwezig is geweest en dat Klaver er heeft gezeten."De PVV ziet ook niets in de plannen van het kabinet op het gebied van zorg: "In plaats dat we gaan investeren, gaan we nu structureel 5 miljard op de zorg bezuinigen."woensdag 15 december 2021, 15:10woensdag 15 december 2021, 15:02woensdag 15 december 2021, 14:57Gert-Jan Segers zegt dat hij nog even leider van de ChristenUnie wil blijven. "En die zit in de Kamer." Segers bedankte ook voor een post in het (huidige, demissionaire) kabinet-Rutte III, omdat hij zijn partij als fractievoorzitter wil leiden.woensdag 15 december 2021, 14:49Het nieuwe kabinet wil in 2030 een systeem van 'Betalen naar Gebruik' voor automobilisten. In de komende regeerperiode wordt dat voorbereid. Basis voor de nieuwe wet wordt de motorrijtuigenbelasting. Het tarief wordt vastgesteld op basis van het jaarlijks aantal verreden kilometers.De heffing is niet tijd- en plaatsgebonden en vervangt de dan nog bestaande tol-tracÃ©s, zoals de Westerscheldetunnel, de Kiltunnel en de voorgenomen doorgetrokken A15.woensdag 15 december 2021, 14:41woensdag 15 december 2021, 14:36woensdag 15 december 2021, 14:31CDA-leider Hoekstra wil graag opnieuw minister worden. Hij zegt nog niet op welke post. Hoekstra is nu minister van FinanciÃ«n, maar die post gaat traditiegetrouw naar de tweede partij (qua grootte) in de coalitie.D66-leider Kaag zegt nog niet te weten of ze haar partij vanuit het kabinet of vanuit de Kamer wil leiden. "Eerst maar een nieuwe ploeg samenstellen."woensdag 15 december 2021, 14:29VVD-leider Rutte zegt in de live-uitzending dat het ontzettend lang heeft geduurd en vreest dat mensen nu zullen denken: daar heb je ze weer met hun plannetjes. "Het komt nu aan op de uitvoering."woensdag 15 december 2021, 14:20D66-leider Kaag zegt in gesprek met NOS-verslaggever Xander van de Wulp dat zij na negen zware maanden dat het is alsof zij een paar marathons achter elkaar heeft gelopen. "Wij hebben het compromis mogelijk gemaakt." Ze zegt dat haar partij de eis heeft losgelaten om met PvdA en GroenLinks te gaan praten.woensdag 15 december 2021, 14:17woensdag 15 december 2021, 14:15Politiek verslaggever Ron Fresen zegt: ik zag geen borstklopperij bij de vier partijen. "Eigenlijk zeiden ze: we willen met dit kabinet goedmaken wat er de afgelopen jaren allemaal fout is gegaan, maar we kunnen het niet alleen."woensdag 15 december 2021, 14:12Segers (ChristenUnie) zegt dat dit land groot is geworden door samen te werken. En dat het daarom goed is dat de vier partijen de handen ineen geslagen hebben. Hij zegt dat de vier partijen aan de slag gaan met de "moed van de hoop".woensdag 15 december 2021, 14:09CDA-leider Hoekstra heeft het over de welwillende meerderheid in Nederland, waar het kabinet zich op wil richten. Hij zegt dat er veel belangrijke problemen zullen worden aangepakt, zoals onderwijs en veiligheid. Hij zegt ook het nieuwe kabinet een overheid wil met ruimte voor meer contact met burgers. Dat is een reactie op de kinderopvangtoeslagenaffaire.woensdag 15 december 2021, 14:04D66-leider Kaag gaat in op het motto, 'Omzien naar elkaar en vooruitkijken naar de toekomst'. Ze zegt het een mooi motto te vinden, waaruit een "sociaal gevoel" spreekt en een "progressieve blik op de toekomst". Ze vindt het hele akkoord sociaal en progressief door bijvoorbeeld de ambities met betrekking tot woningbouw, onderwijs en kinderopvang.woensdag 15 december 2021, 14:00VVD-leider Rutte zegt dat hij zich realiseert dat het akkoord wordt gepresenteerd in een moeilijke tijd. Maar, zegt hij. "we zijn een land van doorzetters".Het heeft lang geduurd, zegt hij, maar er ligt een mooi resultaat. Er moet de komende jaren een fundament gelegd worden voor de oplossing van een aantal grote problemen.woensdag 15 december 2021, 13:59Het kabinet zet de nodige stappen voor de bouw van twee nieuwe kerncentrales. Bovendien blijft 'Borssele' langer open. Het kabinet gaat marktpartijen faciliteren bij verkenningen.woensdag 15 december 2021, 13:51Dit betekent dat er een structurele budgettaire ruimte van ongeveer 13 miljard komt, en voor de komende 10 tot 15 jaar een grotere incidentele ruimte. Met die incidentele ruimte kunnen de grote maatschappelijke opgaven zoals klimaat, stikstof en achterstallig onderhoud opgelost worden. Dit vanuit de gedachte dat als die problemen nu niet worden opgelost, de kosten op lange termijn verder zullen stijgen.woensdag 15 december 2021, 13:49Het kabinet gaat "bindende prestatieafspraken" maken met woningcorporaties. Dat moet leiden tot de bouw van flex-woningen, betaalbare huurwoningen, renovatie, verduurzaming en tot leefbare wijken. De woningcorporaties moeten zelf sparen voor een projectsteunpotje, waar corporaties die dat nodig hebben, geld uit krijgen.Er worden tot rond de 100.000 woningen per jaar gebouwd. Ten minste twee derde daarvan worden betaalbare huurwoningen en koopwoningen tot aan de grens van de Nationale Hypotheekgarantie.woensdag 15 december 2021, 13:46Het minimumloon wordt stapsgewijs met 7,5 procent verhoogd, blijkt uit het regeerakkoord.woensdag 15 december 2021, 13:42Het document is inderdaad 50 pagina's dik. "Het schrijven van een hoofdlijnenakkoord is niet helemaal gelukt", zegt politiek verslaggever Ron Fresen. Maar het regeerakkoord van Rutte III was met 70 pagina's dikker.Fresen zegt nog dat opvalt dat de informateurs zich "deemoedig" opstelden.Lees het volledige document hier (.pdf).woensdag 15 december 2021, 13:40'We kunnen nu echt een begin maken met het herstel van de normale parlementaire verhoudingen. Daarmee hoop ik ook dat we het vertrouwen in de politiek kunnen terugkrijgen", zegt Kamervoorzitter Bergkamp. Volgens haar is dat waar de samenleving om vraagt.woensdag 15 december 2021, 13:38Kamervoorzitter Bergkamp neemt het regeerakkoord in ontvangst. Het is nu ook te vinden op de website Kabinetsformatie2021.nl.woensdag 15 december 2021, 13:34Informateur Koolmees zegt ook dat de grote thema's zijn wonen, klimaat, stikstof en onderwijs nog niet helemaal zijn uitgewerkt. Dat biedt ook ruimte aan de Tweede Kamer om hierover mee te denken.woensdag 15 december 2021, 13:32Remkes zegt dat het regeerakkoord niet alomvattend is. De nieuwe bewindspersonen zullen het nader uitwerken op hun eigen terrein.woensdag 15 december 2021, 13:28Informateur Remkes zegt dat hij "met genoegen" het eindverslag en het regeerakkoord aanbiedt aan de voorzitter van de Tweede Kamer. "Dit is een belangrijk moment, want ons land heeft dringend behoefte aan een missionair kabinet." Hij zegt dat het geduld van de samenleving flink op de proef is gesteld. De aanloop naar de echte onderhandelingen was "buitensporig lang" en behoeft wat hem betreft evaluatie.woensdag 15 december 2021, 13:25Zo'n negen maanden na de verkiezingen ligt er regeerakkoord van VVD, D66, CDA en ChristenUnie. De live-uitzending van de NOS op NPO1 is zojuist begonnen.Je kunt live meekijken:woensdag 15 december 2021, 11:47De informateurs overhandigen het nieuwe regeerakkoord om 13.30 uur aan Tweede Kamer-voorzitter Bergkamp. Aansluitend geven de fractievoorzitters van VVD, D66, CDA en ChristenUnie een toelichting.Dit is live te volgen bij de NOS via de volgende kanalen:woensdag 15 december 2021, 11:29Het nieuwe kabinet neemt voorlopig nog geen besluit over de opening van vliegveld Lelystad voor vakantievluchten. Dat melden bronnen rond de formatie. Het besluit heeft te maken met de berichten over Schiphol van vorige week. Toen bleek dat er ingrijpende maatregelen moeten worden genomen, omdat de luchthaven niet voldoet aan de stikstofregels en regels op het gebied van geluid en overlast. Dat moet eerst worden opgelost, voordat er over de opening van een nieuwe luchthaven gesproken kan worden.woensdag 15 december 2021, 11:23ChristenUnie-leider Segers zegt dat zijn partij vanmorgen nog een paar goede dingen heeft "binnengehaald". Het gaat om "een paar verhelderingen".woensdag 15 december 2021, 11:20Waarnemend fractieleider Hermans van de VVD komt lachend naar buiten. "Ik geloof dat het moment daar is", zei ze. "Ik ben trots op wat er ligt. We hebben Ã©Ã©n akkoord en daar staan we met zijn allen vierkant achter."Ze zegt dat er hard gewerkt is en dat er soms pittige discussies zijn geweest.woensdag 15 december 2021, 11:12CDA-leider Hoekstra komt als eerste naar buiten na een laatste gesprek bij de informateurs. Hij zegt dat de "laatste plooien zijn gladgestreken" en dat "dat allemaal goed is gegaan". Hij voegt daaraan toe dat het echte werk nu pas begint.woensdag 15 december 2021, 11:07De informateurs Remkes en Koolmees zullen hun eindverslag en het regeerakkoord om 13.30 uur aanbieden aan voorzitter Bergkamp van de Tweede Kamer. Daarna geven de fractievoorzitters van VVD, D66, CDA en ChristenUnie een toelichting.woensdag 15 december 2021, 10:25Het nieuwe kabinet wil ruim 3 miljard uittrekken voor lastenverlichting voor de lagere en middeninkomens. Haagse bronnen bevestigen na berichtgeving in de Telegraaf dat dit in het regeerakkoord staat dat vanmiddag wordt gepresenteerd.woensdag 15 december 2021, 10:20ANP-fotograaf Bart Maat die de foto maakte van verkenner Ollongren met leesbare notities onder haar arm ("positie Omtzigt. functie elders") grapt dat hij misschien opnieuw beet heeft.Bart Maat@bartmaatHet zal toch nietâ€¦ #kabinetsformatie #formatie #anp https://t.co/XGVsGbSOVB9:3915 december 2021woensdag 15 december 2021, 09:54Het motto van het nieuwe kabinet wordt inderdaad: 'Omzien naar elkaar en vooruitkijken naar de toekomst'. Bronnen in Den Haag bevestigen dat na berichtgeving van RTL Nieuws.Het huidige (demissionaire) kabinet had als motto: 'Vertrouwen in de toekomst'. Bij Rutte II (VVD, PvdA) was het: 'Bruggen slaan'. En bij het eerste kabinet van premier Rutte: (VVD, CDA en gedoogsteun PVV): 'Vrijheid en verantwoordelijkheid'.woensdag 15 december 2021, 09:47Voor VVD-leider Rutte is het vandaag een speciale dag. "Ik ben blij dat we zo ver zijn nu", zei hij voordat hij voor de laatste keer bij de informateurs naar binnen ging. Hij noemt het "bijzonder" dat hij op weg is om zijn vierde kabinet te vormen.woensdag 15 december 2021, 09:16Volgens RTL Nieuws wordt het motto van het regeerakkoord van het nieuwe kabinet: "Omzien naar elkaar en vooruitkijken naar de toekomst". Ook zou inmiddels duidelijk zijn dat er ongeveer 3 miljard euro wordt uitgetrokken voor lastenverlichting voor met name de middenklasse.woensdag 15 december 2021, 09:00De onderhandelaars van de vier coalitiepartijen overleggen vanmorgen met de informateurs Remkes en Koolmees over de laatste wijzigingen in het regeerakkoord. Het zou vooral gaan over "details" en "kleine wensen"."It giet oan", zei ChristenUnie-leider Segers toen hij aankwam bij het Logement, wat Fries is voor: het gaat nu echt gebeuren. Hij zei dat alle mooie woorden over het regeerakkoord nog wel moeten worden omgezet in daden. "Dat wordt de lakmoesproef."D66-secondant Jetten verheugt zich op vandaag. "Eerlijk gezegd wel." Hij vindt het fijn om "na zoveel maanden" te kunnen laten zien wat er is afgesproken.Sophie Hermans@hermans_sophieNu echt de puntjes op de i! ðŸ˜‰ https://t.co/a7W2Uy4jaI8:5515 december 2021woensdag 15 december 2021, 08:50Na negen maanden onderhandelen en een middag fractieberaad was er gisteren witte rook: de Kamerleden van VVD, D66, CDA en ChristenUnie spraken hun steun uit voor het conceptregeerakkoord, waarmee de weg vrij is voor een nieuw kabinet. De volgende stap - na overleg met de informateurs over de laatste details - volgt vanmiddag, met de presentatie van het akkoord aan de Tweede Kamer.Direct na de presentatie reageren de partijen publiekelijk op het coalitieakkoord. De reacties van partijen worden live uitgezonden door de NOS op NPO 1, NOS.nl, NPO Radio 1, de sociale media-uitingen van de NOS en NPO Politiek.dinsdag 14 december 2021, 09:00Welkom in het liveblog met het laatste nieuws over de formatie.