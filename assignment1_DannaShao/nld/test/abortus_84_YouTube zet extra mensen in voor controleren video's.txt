De komende tijd wil YouTube extra mensen aannemen die video's beoordelen. Dat schrijft de topvrouw van het videoplatform, Susan Wojcicki, in een blogpost.In de loop van 2018 moeten er 10.000 moderatoren zijn, die bij Google (het moederbedrijf) aan de slag gaan. Het merendeel zal zich vooral met het videoplatform bezighouden, maar de moderatoren houden zich ook met andere onderdelen van Google bezig, zoals de zoekmachine.YouTube zegt dat er nu "enkele duizenden mensen" al dit werk doen. Volgens bronnen van BuzzFeed News wordt het aantal medewerkers met 25 procent vergroot."Ik heb gezien dat er een vervelende kant van YouTube bestaat", schrijft de topvrouw. "Ik heb gezien hoe mensen de openheid van ons platform misbruiken om te misleiden, te manipuleren, lastig te vallen of zelfs pijn te doen." De boodschap van de YouTube-directeur is dat er verandering op komst is.De blogpost komt nadat YouTube al een paar weken kampt met problemen met verschillende soorten, veelal controversiÃ«le kindervideo's. Het gaat onder meer om video's waarop kinderen staan die zijn vastgebonden of die in een wasmachine zijn gestopt. Daarnaast bleken er rare video's tussen filmpjes over tekenfilmhelden te zitten waar onderwerpen als abortus in worden besproken.Ook ontdekte de Britse krant The Times dat pedofielen bij video's met kinderen het reactiegedeelte misbruikte om linkjes naar kindermisbruik te delen. In reactie daarop besloten adverteerders zich tijdelijk terug te trekken van het platform.Het platform belooft ook voor hen de situatie te verbeteren. Er komen strengere regels en het advertentieteam gaat scherper kijken waar reclames komen te staan. Het platform wil de komende weken met adverteerders en filmmakers hierover in gesprek.De afgelopen tijd heeft YouTube al meer malen maatregelen aangekondigd. Zo zijn er al meer dan 150.000 kindervideo's verwijderd, staan bij 2 miljoen video's geen advertenties meer en is bij 625.000 video's de reactiemogelijkheid uitgeschakeld.Het is niet de eerste keer dit jaar dat YouTube worstelt met video's en advertenties. Begin dit jaar trokken adverteerders zich ook terug omdat duidelijk werd dat hun reclames naast extremistische video's stonden. Ook toen kondigde het platform maatregelen aan.Wojcicki gebruikt die maatregelen in de blogpost als voorbeeld van een volgens YouTube inmiddels goede aanpak. Zo zijn er sinds juni van dit jaar 150.000 extremistische video's verwijderd.Ook maakt YouTube bij het modereren gebruik van kunstmatige intelligentie, waardoor er volgens het platform vijf keer zoveel video's worden verwijderd als eerst en wordt 98 procent van de video's door de computers herkend. Het bedrijf benadrukt dat als hetzelfde werk was gedaan door moderatoren, hiervoor 180.000 mensen nodig waren geweest die allemaal 40 uur per week werken.EconomieTechDeel artikel: