In Warschau is de nationale protestmars tegen de inperking van het abortusrecht begonnen. De politie van de Poolse hoofdstad verwacht dat de demonstratie van vanavond de grootste tot nu toe zal worden. Jaroslaw Kaczynski, leider van regeringspartij PiS, heeft tegendemonstranten opgeroepen de kerken te helpen verdedigen tegen mogelijke protestacties.De afgelopen dagen werden in tientallen Poolse steden protesten georganiseerd, maar de protestbeweging Strajk Kobiet (Vrouwenstaking) heeft betogers opgeroepen de krachten in Warschau te bundelen. De organisatoren roepen deelnemers op mondkapjes te dragen en zoveel mogelijk afstand te houden.Speciale eenheden hebben barricades opgeworpen rondom het parlement en op strategische plekken in de stad.Sinds vorige week wordt er dagelijks geprotesteerd tegen de uitspraak van het Constitutionele Hof dat abortus niet is toegestaan als de foetus ernstige afwijkingen heeft. Abortus zal alleen nog zijn toegestaan als de moeder in levensgevaar is of zwanger is geraakt door seksueel misbruik.Hoewel de demonstratie vooral draait om de anti-abortuswetgeving, is de protestbeweging uitgegroeid tot een breed front van groepen die zich tegen de conservatieve PiS-regering keren en de macht van de katholieke kerk, legden demonstranten deze week uit aan de NOS. Mede daarom zijn bij de betogingen veel regenboogvlaggen te zien, het symbool van de lhbti-beweging.BuitenlandDeel artikel: