Goedemorgen, vanochtend is er vooral in het zuidoosten kans op mist. In de rest van het land is mogelijk nevel, wolken en buien. De rest van de dag is het wisselvallig. Het wordt 10 tot 13 graden.Trump erkent uitslag niet zomaarTijdens het derde en laatste verkiezingsdebat wilde de Republikeinse presidentskandidaat Trump niet zeggen of hij de uitslag van de verkiezingen zal respecteren. Op een vraag daarover wilde hij geen ja zeggen. Trump waarschuwde eerder voor verkiezingsfraude. In het debat noemde Clinton Trump "een marionet van de Russische president Poetin".Clinton werd opnieuw aangevallen op het wissen van e-mails en Trump op zijn behandeling van vrouwen. Volgens Trump zit Clintons campagne achter de beschuldigingen van aanrandingen de afgelopen weken. Daarnaast ging het debat in Las Vegas over onder meer abortus, immigratie en de hoge Amerikaanse staatsschuld.​40.000 kilo illegaal vuurwerk in Duitse bunkersIn Duitsland is 40.000 kilo illegaal vuurwerk onderschept dat vermoedelijk was bestemd voor de Nederlandse markt. Het vuurwerk werd gevonden in bunkers in de buurt van Kleef, vlak over de grens bij Nijmegen.Tegelijkertijd is bij huiszoekingen in onder meer Nieuwegein, Vianen en Arcen 2500 kilo in beslag genomen. Drie vermoedelijke handelaren zijn aangehouden. De politie vermoedt dat de verkopers met klanten afspraken in een restaurant vlakbij de grens om de bestelling door te nemen. Vervolgens haalde de verkoper het vuurwerk op in Duitsland.Poetin: langere gevechtspauze SyriëRusland is bereid om langere tijd geen bombardementen uit te voeren op de Syrische stad Aleppo. President Poetin zei na overleg in Berlijn met Duitsland en Frankrijk dat de gevechtspauze kan worden verlengd, zolang ook de rebellen in Aleppo zich rustig houden. De gevechtspauze die dinsdagochtend inging, loopt officieel vanmiddag af en is bedoeld om mensen de kans te geven de stad te verlaten.Martin Garrix beste dj ter wereldMartin Garrix is uitgeroepen tot de populairste dj ter wereld. De 20-jarige Garrix uit Amstelveen is daarmee de jongste dj ooit die de jaarlijkse publieksprijs van een Brits tijdschrift won. Garrix is vooral bekend geworden door zijn nummer Animals uit 2013. Hij kreeg de prijs uitgereikt aan het begin van het festival Amsterdam Dance Event.In Brussel komen de EU-regeringsleiders bijeen voor de Europese Raad. Premier Rutte zal namens Nederland proberen de uitslag van het Oekraïne-referendum aan te kaarten. De Nationale Politie komt met de eerste bevindingen over de wantoestanden bij de OR en het CBS komt met nieuwe pensioencijfers.En is de Marslander Schiaparelli nou wel of niet geland op Mars? De Europese ruimtevaartorganisatie ESA kan pas later vanochtend zeggen of de missie is geslaagd.Fijne dag!BinnenlandBuitenlandDeel artikel: